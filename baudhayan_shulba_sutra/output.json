[
    {
        "verse": "बौधायन शुल्ब सूत्रम् अथेमेऽग्निचयाः",
        "ref": "बौधयन शुल्ब सुत्र->1.1"
    },
    {
        "verse": "तेषां भूमेः परिमाणविहारान्व्याख्यास्यामः",
        "ref": "बौधयन शुल्ब सुत्र->1.2"
    },
    {
        "verse": "अथाङ्गुलप्रमाणं चतुर्दशाणवः चतुस्त्रिंशत्तिलाः पृथुसंश्लिष्टा इत्यपरम् । दशाङ्गुलं क्षुद्रपदम् । द्वादश प्रादेशः । पृथोत्तरयुगे त्रयोदशिके । पदं पञ्चदश । अष्टाशीतिशतमीषा । चतुःशतमक्षः । षड-शीतिर्युगम् । द्वात्रिंशज्जानुः । षट्त्रिंशच्छम्याबाहू । द्विपदः प्र-क्रमः । द्वौ प्रादेशावरत्निः । अथाप्युदाहरन्ति पदे युगे प्रक्रमेऽर-त्नावियति शम्यायां च मानार्थेषु याथाकामीति । पञ्चारत्निः पुरुषो व्यामश्च । चतुररत्निर्व्यायामः",
        "ref": "बौधयन शुल्ब सुत्र->1.3"
    },
    {
        "verse": "चतुरश्रं चिकीर्षन्यावच्चिकीर्षेत्ताव-तीं रज्जुमुभयतः पाशां कृत्वा मध्ये लक्षणं करोति । लेखामालिख्य तस्या मध्ये शङ्कुं निहन्यात् । तस्मिन्पाशौ प्रतिमुच्य लक्षणेन म-ण्डलं परिलिखेत् । विष्कम्भान्तयोः शङ्कू निहन्यात् । पूर्वस्मि-न्पाशं प्रतिमुच्य पाशेन मण्डलं परिलिखेत् । एवमपरस्मिंस्ते यत्र समेयातां तेन द्वितीयं विष्कम्भमायच्छेत् । विष्कम्भान्तयोः शङ्कू निहन्यात् । पूर्वस्मिन्पाशौ प्रतिमुच्य लक्षणेन मण्डलं परिलिखेत् । एवं दक्षिणत एवं पश्चादेवमुत्तरतस्तेषां येऽन्त्याः संसर्गास्तच्चतुरश्रं सम्पद्यते",
        "ref": "बौधयन शुल्ब सुत्र->1.4"
    },
    {
        "verse": "अथापरम् । प्रमाणाद्द्विगुणां रज्जुमुभयतः पाशां कृत्वा मध्ये लक्षणं करोति । स प्राच्यर्थः । अपरस्मिन्नर्धे चतुर्भागोने लक्षणं करोति । तन्न्यञ्चनम् । अर्धेंऽसार्थं । पृष्ठ्यान्तयोः पाशौ प्रतिमुच्य न्यञ्चनेन दक्षिणापायम्यार्धेन श्रोण्यंसान्निर्हरेत्",
        "ref": "बौधयन शुल्ब सुत्र->1.5"
    },
    {
        "verse": "दीर्घचतुरश्रं चिकी-र्षन्याव-च्चिकीर्षे त्तावत्यां भूम्यां द्वौ शङ्कू निहन्यात् । द्वौ द्वावेकै-कमभितः समौ । यावती तिर्यङ्मानी तावतीं रज्जुमुभयतः पाशां कृत्वा मध्ये लक्षणं करोति । पूर्वेषामन्त्ययोः पाशौ प्रतिमुच्य लक्षणेन दक्षिणापायम्य लक्षणे लक्षणं करोति । मध्यमे पाशौ प्रतिमुच्य लक्ष-णस्योपरिष्टाद्दक्षिणापायम्य लक्षणे शङ्कुं निहन्यात् । सॐऽस एतेनोत्त-रॐऽसो व्याख्यातस्तथा श्रोणी",
        "ref": "बौधयन शुल्ब सुत्र->1.6"
    },
    {
        "verse": "यत्र पुरस्तादंहीयसीं मिनुयात्तत्र तदर्धे लक्षणं करोति",
        "ref": "बौधयन शुल्ब सुत्र->1.7"
    },
    {
        "verse": "अथापरम् । प्रमाणादध्यर्धां रज्जुमुभयतः पाशां कृत्वापरस्मिंस्तृतीये षड्भागोने लक्षणं करोति । तन्न्यञ्छनम् । इष्टेंऽसार्थम् । पृष्ठ्यान्तयोः पाशौ प्रतिमुच्य न्यञ्छनेन दक्षिणापाय-म्येष्टेन श्रोण्यंसान्निर्हरेत्",
        "ref": "बौधयन शुल्ब सुत्र->1.8"
    },
    {
        "verse": "समचतुरश्रस्याक्ष्णयारज्जुर्द्विस्तावतीं भूमिं करोति",
        "ref": "बौधयन शुल्ब सुत्र->1.9"
    },
    {
        "verse": "प्रमाणं तिर्यग्द्विकरण्यायामस्तस्याक्ष्णयारज्जुस्त्रिकरणी",
        "ref": "बौधयन शुल्ब सुत्र->1.10"
    },
    {
        "verse": "तृतीयकरण्येतेन व्याख्याता नवमस्तु भूमेर्भागो भवतीति",
        "ref": "बौधयन शुल्ब सुत्र->1.11"
    },
    {
        "verse": "दीर्घ-चतुरश्रस्याक्ष्णयारज्जुः पार्श्वमानी तिर्यङ्मानी च यत्पृथग्भूते कुरुतस्तदुभयं करोति",
        "ref": "बौधयन शुल्ब सुत्र->1.12"
    },
    {
        "verse": "तासां त्रिकचतुस्कयोर्द्वादशिकपञ्चिकयोः पञ्चदशिका-ष्टिकयोः सप्तिकचतुर्विंशिकयोर्द्वादशिकपञ्चत्रिंशिकयोः पञ्चदशिकषट्त्रिंशिकयोरित्येतासूपलब्धिः",
        "ref": "बौधयन शुल्ब सुत्र->1.13"
    },
    {
        "verse": "नानाचतुरश्रे समस्यन्कनीयसः करण्या वर्षीयसो वृध्रमुल्लिखेत् । वृध्रस्याक्ष्णयारज्जुः समस्तयोः पार्श्वमानी भवति",
        "ref": "बौधयन शुल्ब सुत्र->2.1"
    },
    {
        "verse": "चतुरश्राच्चतुरश्रं निर्जिहीर्षन्यावन्निर्जिहीर्षेत्तस्य करण्या वर्षीयसो वृध्रमुल्लिखेत् । वृध्रस्य पार्श्वमानीमक्ष्णयेतरत्पार्श्वमुपसंहरेत् । सा यत्र निपतेत्तदप-च्छिन्द्यात् । छिन्नया निरस्तम्",
        "ref": "बौधयन शुल्ब सुत्र->2.2"
    },
    {
        "verse": "समचतुरश्रं दीर्घचतुरश्रं चिकीर्षं-स्तदक्ष्णयापच्छिद्य भागं द्वेधा विभज्य पार्श्वयोरुपदध्याद्यथायोगम्",
        "ref": "बौधयन शुल्ब सुत्र->2.3"
    },
    {
        "verse": "अपि वै तस्मिंश्चतुरश्रं समस्य तस्य करण्यापच्छिद्य यदतिशिष्यते त-दितरत्रोपदध्यात्",
        "ref": "बौधयन शुल्ब सुत्र->2.4"
    },
    {
        "verse": "दीर्घचतुरश्रं समचतुरश्रं चिकीर्षंस्तिर्यङ्मानीं करणीं कृत्वा शेषं द्वेधा विभज्य पार्श्वयोरुपदध्यात् । खण्डमावापेन तत्सं-पूरयेत् । तस्य निर्हार उक्तः",
        "ref": "बौधयन शुल्ब सुत्र->2.5"
    },
    {
        "verse": "चतुरश्रमेकतोऽणिमच्चिकीर्षन्नणिम-तः करणीं तिर्यङ्मानीं कृत्वा शेषमक्ष्णया विभज्य विपर्यस्येतरत्रोपद-ध्यात्",
        "ref": "बौधयन शुल्ब सुत्र->2.6"
    },
    {
        "verse": "चतुरश्रं प्रौगं चिकीर्षन्यावच्चिकीर्षेद्द्विस्तावतीं भूमिं समच-तुरश्रां कृत्वा पूर्वस्याः करण्याः मध्ये शङ्कुं निहन्यात् । तस्मिन्पाशौ प्रतिमुच्य दक्षिणोत्तरयोः श्रोण्योर्निपातयेत् । बहिस्पन्द्यमपच्छिन्द्यात्",
        "ref": "बौधयन शुल्ब सुत्र->2.7"
    },
    {
        "verse": "चतुरश्रमुभयतः प्रौगं चिकीर्षन्यावच्चिकीर्षेद्द्विस्तावतीं भूमिं दीर्घ-चतुरश्रां कृत्वा पूर्वस्याः करण्याः मध्ये शङ्कुं निहन्यात् । तस्मिन्पा-शौ प्रतिमुच्य दक्षिणोत्तरयोर्मध्यदेशयोर्निपातयेत् । बहिःस्पन्द्यमप-च्छिन्द्यात् । एतेनापरं प्रौगं व्याख्यातम्",
        "ref": "बौधयन शुल्ब सुत्र->2.8"
    },
    {
        "verse": "चतुरश्रं मण्डलं चि-कीर्षन्नक्ष्णयार्धं मध्यात्प्राचीमभ्यापातयेत् । यदतिशिष्यते तस्य सह तृतीयेन मण्डलं परिलिखेत्",
        "ref": "बौधयन शुल्ब सुत्र->2.9"
    },
    {
        "verse": "मण्डलं चतुरश्रं चिकीर्षन्विष्कम्भम-ष्टौ भागान्कृत्वा भागमेकोनत्रिंशधा विभज्याष्टाविंशतिभागानुद्धरेत् । भागस्य च षष्ठमष्टमभागोनम्",
        "ref": "बौधयन शुल्ब सुत्र->2.10"
    },
    {
        "verse": "अपि वा पञ्चदशभागान्कृत्वा द्वा-वुद्धरेत् । सैषानित्या चतुरश्रकरणी",
        "ref": "बौधयन शुल्ब सुत्र->2.11"
    },
    {
        "verse": "प्रमाणं तृतीयेन वर्धयेत्तच्च चतुर्थेनात्मचतुस्त्रिंशोनेन । सविशेषः",
        "ref": "बौधयन शुल्ब सुत्र->2.12"
    },
    {
        "verse": "अथाग्न्याधेयिके विहारे गार्हपत्यादाहवनीयस्यायतनम् । विज्ञाय-तेऽष्टषु प्रक्रमेषु ब्राह्मणोऽग्निमादधीतैकादशसु राजन्यो द्वादशसु वैश्य इति",
        "ref": "बौधयन शुल्ब सुत्र->3.1"
    },
    {
        "verse": "आयामतृतीयेन त्रीणि चतुरश्राण्यनूचीनानि कारयेत् । अपर-स्योत्तरस्यां श्रोण्यां गार्हपत्यः । तस्यैव दक्षिणेंऽसेऽन्वाहार्यपचनः पूर्वस्योत्तरेंऽस आहवनीयः",
        "ref": "बौधयन शुल्ब सुत्र->3.2"
    },
    {
        "verse": "अपि वा गार्हपत्याहवनीययोरन्तरालं पञ्चधा षोढा वा सम्भुज्य षष्ठं सप्तमं वा भागमागन्तुकमुपसमस्य समं त्रैधं विभज्य पूर्वस्मादन्ताद् द्वयोर्भागयोर्लक्षणं करोति । गार्हपत्या-हवनीययोरन्तौ नियम्य लक्षणेन दक्षिणापायम्य लक्षणे शङ्कुं निहन्ति । तद्दक्षिणाग्नेरायतनं भवति",
        "ref": "बौधयन शुल्ब सुत्र->3.3"
    },
    {
        "verse": "अपि वा प्रमाणं पञ्चमेन वर्धयेत् । तत्सर्वं पञ्चधा सम्भुज्यापरस्मादन्ताद्द्वयोर्भागयोर्लक्षणं करोति । पृष्ठ्यान्तयोः पाशौ प्रतिमुच्य लक्षणेन दक्षिणापायम्य लक्षणे शङ्कुं निहन्ति । तद्दक्षिणाग्नेरायतनं भवति",
        "ref": "बौधयन शुल्ब सुत्र->3.4"
    },
    {
        "verse": "विपर्यस्तैतेनोत्करो व्याख्यातः",
        "ref": "बौधयन शुल्ब सुत्र->3.5"
    },
    {
        "verse": "अपरेना-हवनीयं यजमानमात्री भवतीति दर्शपौर्णमासिकाया वेदेर्विज्ञायते",
        "ref": "बौधयन शुल्ब सुत्र->3.6"
    },
    {
        "verse": "तस्यास्त्रिभागोनं पश्चात्तिरश्ची । तस्या एवार्धं पुरस्तात्तिरश्ची । एवं दीर्घचतुरश्रमेकतोऽणिमद्विहृत्य स्रक्तिषु शङ्कून्निहन्यात्",
        "ref": "बौधयन शुल्ब सुत्र->3.7"
    },
    {
        "verse": "यावती पार्श्वमानी द्विरभ्यस्ता तावतीं रज्जुमुभयतः पाशां कृत्वा मध्ये लक्षणं करोति । दक्षिणयोः पार्श्वयोः पाशौ प्रतिमुच्य लक्षणेन दक्षिणापायम्य लक्षणे शङ्कुं निहन्यात् । तस्मिन्पाशौ प्रतिमुच्य लक्षणेन दक्षिणं पार्श्वं परिलिखेत् । एतेनोत्तरं पार्श्वं व्याख्यातम् । पूवं पार्श्वं तया द्विरभ्यस्तया परिलिखेत् । एवमपरम्",
        "ref": "बौधयन शुल्ब सुत्र->3.8"
    },
    {
        "verse": "दशपदा पश्चात्तिरश्ची द्वादशपदा प्राच्यष्टापदा पुरस्तात्तिरश्चीति पाशुबन्धिकाया वेदेर्विज्ञायते । मानयोगस्तस्या व्याख्यातः । रथसम्मितेत्येकेषाम् । विराट्सम्पन्ने-त्येकेषाम्",
        "ref": "बौधयन शुल्ब सुत्र->3.9"
    },
    {
        "verse": "शम्यामात्री चतुःस्रक्तिर्भवतीत्युत्तरवेदेर्विज्ञायते । समचतुरश्राविशेषात्",
        "ref": "बौधयन शुल्ब सुत्र->3.10"
    },
    {
        "verse": "वितृतीया वेदिर्भवतीति पैतृक्या वेदेर्विज्ञायते । महावेदेस्तृतीयेन समचतुरश्रकृतायास्तृतीयकरणी भवतीति । नवमस्तु भूमेर्भागो भवति । यजमानमात्री चतुःस्रक्तिर्भवतीत्येकेषाम् । दिक्षु स्रक्तयो भवन्ति",
        "ref": "बौधयन शुल्ब सुत्र->3.11"
    },
    {
        "verse": "वेदितृतीये यजेतेति सौत्रामणिकीं वेदिमभ्युपदि-शन्ति । महावेदेस्तृतीयेन समचतुरश्रकृताया अष्टादशपदा पार्श्वमानी भवति । तस्यै दीर्घकरण्यामेकतोऽणिमत्करण्यां च यथाकामीति",
        "ref": "बौधयन शुल्ब सुत्र->3.12"
    },
    {
        "verse": "प्राग्वंशः षोडशप्रक्रमायामो द्वादशव्यासोऽपि वा द्वादशप्रक्रमायामो दशव्यासः",
        "ref": "बौधयन शुल्ब सुत्र->4.1"
    },
    {
        "verse": "तस्य मध्ये द्वादशिको विहारः",
        "ref": "बौधयन शुल्ब सुत्र->4.2"
    },
    {
        "verse": "त्रिंशत्पदानि प्रक्रमा वा पश्चात्तिरश्ची भवति षट्त्रिंशत्प्राची चतुर्विंशतिः पुरस्तात्तिरश्चीति महावेदेर्विज्ञायते । मानयोगस्तस्या व्याख्यातः । आहवनीयात्षट् प्रक्रमान्महावेदिः",
        "ref": "बौधयन शुल्ब सुत्र->4.3"
    },
    {
        "verse": "तत एकस्मिन्सदः । तद्दशकम् । उदक् स-प्तविंशत्यरत्नयः । अष्टादशेत्येकेषाम्",
        "ref": "बौधयन शुल्ब सुत्र->4.4"
    },
    {
        "verse": "ततश्चतुर्षु हविर्धानम् । तद्दशकं द्वादशकं वा मानयोगस्तयोर्व्याख्यातः",
        "ref": "बौधयन शुल्ब सुत्र->4.5"
    },
    {
        "verse": "यूपावटीयाच्छ-ङ्कोरर्धप्रक्रममवशिष्योत्तरवेदिं विमिमीते । दशपदोत्तरवेदिर्भवतीति सोमे विज्ञायते । मानयोगस्तस्या व्याख्यातः",
        "ref": "बौधयन शुल्ब सुत्र->4.6"
    },
    {
        "verse": "चात्वालः शम्या-मात्रोऽपरिमितो वा",
        "ref": "बौधयन शुल्ब सुत्र->4.7"
    },
    {
        "verse": "अथोपरवाः प्रादेशमुखाः प्रादेशान्तरालाः । अरत्निमात्रं समचतुरश्रं विहृत्य स्रक्तिषु शङ्कून्निहन्यात् । अर्धप्रादेशे-नार्धप्रादेशेनैकैकं मण्डलं परिलिखेत्",
        "ref": "बौधयन शुल्ब सुत्र->4.8"
    },
    {
        "verse": "सदसः पूर्वार्धाद्द्विप्रक्रमम-वशिष्य धिष्ण्यानां द्विप्रादेशो विष्कम्भस्तथान्तरालाः",
        "ref": "बौधयन शुल्ब सुत्र->4.9"
    },
    {
        "verse": "आग्नीध्रा-गारस्य पार्श्वमानी पञ्चारत्निः",
        "ref": "बौधयन शुल्ब सुत्र->4.10"
    },
    {
        "verse": "एतेन मार्जालीयो व्याख्यातः । तस्योदीचीं द्वारं कुर्वन्ति",
        "ref": "बौधयन शुल्ब सुत्र->4.11"
    },
    {
        "verse": "रथाक्षान्तराला यूपावटा भवन्तीत्येका-दशिन्यां विज्ञायते । तस्या दशानां च रथाक्षाणामेकादशानां च प-दानामष्टाङ्गुलस्य च चतुर्विंशं भागमाददीत । स प्रक्रमः स्यात् । तेन वेदिं विमिमीते",
        "ref": "बौधयन शुल्ब सुत्र->4.12"
    },
    {
        "verse": "अथाश्वमेधे विंशत्याश्च रथाक्षाणामेकविंशत्याश्च पदानामष्टाङ्गुलस्य च चतुर्विंशं भागमाददीत । स प्रक्रमः स्यात् । तेन वेदिं विमिमीते",
        "ref": "बौधयन शुल्ब सुत्र->4.13"
    },
    {
        "verse": "अथ प्राच्येकादशिन्यां यूपार्थं वेदेः पूर्वार्धात्प-दार्धव्यासमपच्छिद्य तत्पुरस्तात्प्राञ्चं दध्यात् । नात्राष्टाङ्गुलं विद्यते । न व्यतिषङ्गः",
        "ref": "बौधयन शुल्ब सुत्र->4.14"
    },
    {
        "verse": "यूपावटाः पदविष्कम्भास्त्रिपदपरिणाहानि यूपोपराणीति",
        "ref": "बौधयन शुल्ब सुत्र->4.15"
    },
    {
        "verse": "अर्धाष्टमाः पुरुषाः प्रथमोऽग्निः । अर्धनवमा द्वितीयः । अर्धदशमास्तृ-तीयः । एवमुत्तरोत्तरो विधाभ्यास एकशतविधात् । तदेतत्सप्तविध-प्रभृत्येकशतविधान्तम्",
        "ref": "बौधयन शुल्ब सुत्र->5.1"
    },
    {
        "verse": "अत ऊर्ध्वमेकशतविधानेव प्रत्याददीत । अनग्निकान्वा यज्ञक्रतूनाहरेत् । अन्यत्राश्वमेधात्",
        "ref": "बौधयन शुल्ब सुत्र->5.2"
    },
    {
        "verse": "अश्वमेधमप्राप्तं चेदाहरेदत ऊर्ध्वं विधामभ्यस्येन्नेतरदाद्रियेत",
        "ref": "बौधयन शुल्ब सुत्र->5.3"
    },
    {
        "verse": "अतीतं चेदाहरेदाहृत्य कृतान्तादेव प्रत्याददीत",
        "ref": "बौधयन शुल्ब सुत्र->5.4"
    },
    {
        "verse": "कथमु खलु विधामभ्यस्येत्",
        "ref": "बौधयन शुल्ब सुत्र->5.5"
    },
    {
        "verse": "यदन्य-त्प्रकृतेस्तत्पञ्चदश भागान्कृत्वा विधायां विधायां द्वौ द्वौ भागौ समस्येत् । ताभिरर्धाष्टमाभिरग्निं चिनुयात्",
        "ref": "बौधयन शुल्ब सुत्र->5.6"
    },
    {
        "verse": "ऊर्ध्वप्रमाणाभ्यासं जानोः पञ्चमस्य चतुर्विंशेनैके समामनन्ति",
        "ref": "बौधयन शुल्ब सुत्र->5.7"
    },
    {
        "verse": "अथ हैक एकविधप्रभृतीनपक्षपुच्छांश्चि-न्वते",
        "ref": "बौधयन शुल्ब सुत्र->5.8"
    },
    {
        "verse": "तन्नोपपद्यते पूर्वोत्तरविरोधात्",
        "ref": "बौधयन शुल्ब सुत्र->5.9"
    },
    {
        "verse": "अथ हैकेषां ब्राह्मणं भवति श्येनचिदग्नीनां पूर्वा ततिरिति",
        "ref": "बौधयन शुल्ब सुत्र->5.10"
    },
    {
        "verse": "अथापरेषां न ज्यायांसं चित्वा कनी-यांसं चिन्वीतेति",
        "ref": "बौधयन शुल्ब सुत्र->5.11"
    },
    {
        "verse": "अथास्माकं । पक्षी भवति । न ह्यपक्षः पतितुमर्हति । अरत्निना पक्षौ द्राघीयांसौ भवतः । तस्मात्पक्षप्रवयांसि वयांसि । व्याममात्रौ पक्षौ च पुच्छं च भवतीति",
        "ref": "बौधयन शुल्ब सुत्र->5.12"
    },
    {
        "verse": "नापक्षपुच्छः श्येनो विद्यते । न चासप्तविधस्य पक्षपुच्छानि विद्यन्ते । न च सप्त-विधं चित्वैकविधप्रसङ्गः । तस्मात्सप्तविध एव प्रथमोऽग्निः",
        "ref": "बौधयन शुल्ब सुत्र->5.13"
    },
    {
        "verse": "भेदान्वर्जयेत् । अधरोत्तरयोः पार्श्वसन्धानं भेदा इत्युपदिशन्ति । तद-ग्न्यन्तेषु न विद्यते न स्रक्तिपार्श्वयोः",
        "ref": "बौधयन शुल्ब सुत्र->5.14"
    },
    {
        "verse": "साहस्रं चिन्वीत प्रथमं चिन्वान इति",
        "ref": "बौधयन शुल्ब सुत्र->5.15"
    },
    {
        "verse": "पञ्चमायां वा चितौ सङ्ख्यां पूरयेत्",
        "ref": "बौधयन शुल्ब सुत्र->5.16"
    },
    {
        "verse": "द्विशताश्चेच्चिकीर्षेत्पञ्चचोडाभिर्नाकसदः समानसङ्ख्यं प्रतीयात्",
        "ref": "बौधयन शुल्ब सुत्र->5.17"
    },
    {
        "verse": "पशुधर्मो ह वा अग्निः । यथा ह वै पशोर्दक्षिणेषामस्थ्नां यद्दक्षिणं पार्श्वं तदुत्तरेषामुत्तरं यदुत्तरेषां दक्षिणं तद्दक्षिणेषामुत्तरं यदवाक् चोर्ध्वं च तत्समानमेवमिष्टकानां रूपाण्युपदध्यात्",
        "ref": "बौधयन शुल्ब सुत्र->6.1"
    },
    {
        "verse": "या दक्षिणावृतो लेखास्ता दक्षिणत उपदध्यात् सव्यावृत उत्तरतः । ऋजुलेखाः पश्चाच्च पुरस्ताच्च भवन्ति । त्र्यालिखिता मध्ये । अथ या विशयस्था यथा ह वै पशोः पृष्ठवंशो नैवैकस्मिन्पार्श्वे व्यतिरेकेण वर्तते नैवापरस्मिन्नेवं तासामुपधानं प्रतीयात्",
        "ref": "बौधयन शुल्ब सुत्र->6.2"
    },
    {
        "verse": "अथापि ब्राह्मणं भवति । प्रजापतिर्वा अथर्वाग्निरेव दध्यङ्ङाथर्वणस्तस्येष्टका अस्थानीति",
        "ref": "बौधयन शुल्ब सुत्र->6.3"
    },
    {
        "verse": "तस्माद् बहिस्तन्वं चेच्चिनुयात्तन्वोपप्लवमध्यैरात्मोपप्लवमध्यात् सन्दध्यात्",
        "ref": "बौधयन शुल्ब सुत्र->6.4"
    },
    {
        "verse": "प्राञ्चमेनं चिनुत इति विज्ञायते",
        "ref": "बौधयन शुल्ब सुत्र->6.5"
    },
    {
        "verse": "अमृन्मयीभिरनिष्टकाभिर्न सङ्ख्यां पूरयेत्",
        "ref": "बौधयन शुल्ब सुत्र->6.6"
    },
    {
        "verse": "इष्टकचिद्वा अन्योऽग्निः पशुचिदन्य इत्येतस्माद्ब्राह्मणात्",
        "ref": "बौधयन शुल्ब सुत्र->6.7"
    },
    {
        "verse": "पशुर्वा एष यदग्निर्योनिः खलु वा एषा पशोर्विक्रियते यत्प्राची-नमैष्टाकाद्यजुः क्रियत इति च",
        "ref": "बौधयन शुल्ब सुत्र->6.8"
    },
    {
        "verse": "लोकबाधीनि द्रव्याण्यवटेषूपदध्यात्",
        "ref": "बौधयन शुल्ब सुत्र->6.9"
    },
    {
        "verse": "मण्डलमृषभं विकर्णीमितीष्टकासु लक्ष्माणि प्रतीयात्",
        "ref": "बौधयन शुल्ब सुत्र->6.10"
    },
    {
        "verse": "इष्टकाम-न्त्रयोरिष्टकाव्यतिरेके लोकम्पृणाः सम्प्रद्यन्ते परिमाणाभावात्",
        "ref": "बौधयन शुल्ब सुत्र->6.11"
    },
    {
        "verse": "अती-तानेव वेष्टकागणानत्रोपदध्यात्",
        "ref": "बौधयन शुल्ब सुत्र->6.12"
    },
    {
        "verse": "पञ्च लोकम्पृणाः",
        "ref": "बौधयन शुल्ब सुत्र->6.13"
    },
    {
        "verse": "मन्त्रव्यतिरे-केऽक्ताः शर्कराः सन्धिषूपदध्यात्",
        "ref": "बौधयन शुल्ब सुत्र->6.14"
    },
    {
        "verse": "प्राचीरुपदधाति प्रतीचीरुपदधा-तीति गणेषु रीतिवादः",
        "ref": "बौधयन शुल्ब सुत्र->6.15"
    },
    {
        "verse": "प्राचीमुपदधाति प्रतीचीमुपदधातीति कर्तु-र्मुखवादः",
        "ref": "बौधयन शुल्ब सुत्र->6.16"
    },
    {
        "verse": "पुरस्तादन्याः प्रतीचीरुपदधाति पश्चादन्याः प्राचीरित्यपवर्गः",
        "ref": "बौधयन शुल्ब सुत्र->6.17"
    },
    {
        "verse": "चतुरश्रास्वेवैतदुपपद्यते",
        "ref": "बौधयन शुल्ब सुत्र->6.18"
    },
    {
        "verse": "न खण्डामुपदध्यात् । न भिन्नामुपदध्यात् । न कृष्णामुपदध्यात् । न जीर्णामुपदध्यात् । न लक्ष्मणामुपदध्यात् । न स्वयमातृण्णां स्वयञ्चितावुपदध्यात्",
        "ref": "बौधयन शुल्ब सुत्र->7.1"
    },
    {
        "verse": "ऊर्ध्वप्रमाणमिष्टकानां जानोः पञ्चमेन कारयेत् । अर्धेन नाकसदां पञ्चचोडानां च",
        "ref": "बौधयन शुल्ब सुत्र->7.2"
    },
    {
        "verse": "यच्छोषपाकाभ्यां प्रतिह्रसेत पुरीषेण तत्सम्पूरयेत् पुरीषस्यानियतपरिमाणत्वात्",
        "ref": "बौधयन शुल्ब सुत्र->7.3"
    },
    {
        "verse": "व्यायाममात्री भवतीति गार्हपत्यचितेर्विज्ञायते",
        "ref": "बौधयन शुल्ब सुत्र->7.4"
    },
    {
        "verse": "चतुरश्रेत्येकेषां । परिमण्डले-त्येकेषाम्",
        "ref": "बौधयन शुल्ब सुत्र->7.5"
    },
    {
        "verse": "चतुरश्रं सप्तधा विभज्य तिरश्चीं त्रेधा विभजेत् । अपर-स्मिन्प्रस्तार उदीचीरुपदधाति",
        "ref": "बौधयन शुल्ब सुत्र->7.6"
    },
    {
        "verse": "समचतुरश्राश्चेदुपदध्याद्व्यायामषष्ठे-नेष्टकाः कारयेच्चतुर्थेन तृतीयेनेति । तासां नव प्रथमा द्वादश द्वितीया इति पूर्वस्मिन्प्रस्तार उपदधाति । पञ्च तृतीयाः षोडश प्रथमा इत्यपर-स्मिन्",
        "ref": "बौधयन शुल्ब सुत्र->7.7"
    },
    {
        "verse": "परिमण्डलायां यावत्सम्भवेत्तावत्समचतुरश्रं कृत्वा तन्नवधा विभजेत् प्रधींस्त्रिधा त्रिधेति । अपरं प्रस्तारं तथोपदध्याद्यथा प्रध्यनी-केषु स्रक्तयो भवन्ति",
        "ref": "बौधयन शुल्ब सुत्र->7.8"
    },
    {
        "verse": "धिष्ण्या एकचितीकाश्चतुरश्राः परिमण्डला वा",
        "ref": "बौधयन शुल्ब सुत्र->7.9"
    },
    {
        "verse": "तेषामाग्नीध्रीयं नवधा विभज्यैकस्याः स्थानेऽश्मानमुपदध्यात्",
        "ref": "बौधयन शुल्ब सुत्र->7.10"
    },
    {
        "verse": "अथ होतुर्धिष्ण्यं नवधा विभज्य पूर्वांस्त्रिभागानेकैकं द्वेधा विभजेत्",
        "ref": "बौधयन शुल्ब सुत्र->7.11"
    },
    {
        "verse": "अथेतरान्नवधा नवधा विभज्य मध्यमपूर्वौ द्वौ भागौ समस्येत्",
        "ref": "बौधयन शुल्ब सुत्र->7.12"
    },
    {
        "verse": "अथ मार्जालीयं त्रेधा विभज्य पूर्वापरौ भागौ पञ्चधा विभजेत्",
        "ref": "बौधयन शुल्ब सुत्र->7.13"
    },
    {
        "verse": "उख्यभस्मना संसृज्येष्टकाः कारयेदिति",
        "ref": "बौधयन शुल्ब सुत्र->7.14"
    },
    {
        "verse": "संवत्सरभृत एवैतदुपपद्यते न रात्रिभृतः",
        "ref": "बौधयन शुल्ब सुत्र->7.15"
    },
    {
        "verse": "एवमस्य मन्त्रवती चितिकॢप्तिः",
        "ref": "बौधयन शुल्ब सुत्र->7.16"
    },
    {
        "verse": "छन्दश्चितं त्रिषा-हस्रस्य परस्ताच्चिन्वीत कामविवेकात् तस्य रूपंश्येनाकृतिर्भवतीति",
        "ref": "बौधयन शुल्ब सुत्र->7.17"
    },
    {
        "verse": "अथ वै भवति श्येनचितं चिन्वीत सुवर्गकाम इति",
        "ref": "बौधयन शुल्ब सुत्र->8.1"
    },
    {
        "verse": "आकृतिद्वैविध्यम् । चतुराश्रात्मा श्येनाकृतिश्च",
        "ref": "बौधयन शुल्ब सुत्र->8.2"
    },
    {
        "verse": "विज्ञायते उभयं ब्राह्मणम्",
        "ref": "बौधयन शुल्ब सुत्र->8.3"
    },
    {
        "verse": "पञ्च द-क्षिणायां श्रोण्यामुपदधाति पञ्चोत्तरस्याम् । बस्तो वय इति दक्षिणेंऽस उपदधाति । वृष्णिर्वय इत्युत्तरे । व्याघ्रो वय इति दक्षिणे पक्ष उप-दधाति । सिंहो वय इत्युत्तरे पुरुषो वय इति मध्य इति च",
        "ref": "बौधयन शुल्ब सुत्र->8.4"
    },
    {
        "verse": "अथापरं वयसां वा एष प्रतिमया चीयते यदग्निरिति । उत्पततां छाययेत्यर्थः",
        "ref": "बौधयन शुल्ब सुत्र->8.5"
    },
    {
        "verse": "समचतुरश्राभिरग्निं चिनुते दैव्यस्य च मानुषस्य च व्यावृत्त्या इति मैत्रायणीयब्राह्मणं भवति",
        "ref": "बौधयन शुल्ब सुत्र->8.6"
    },
    {
        "verse": "तस्येष्टकाः कारयेत् पुरुषस्य चतुर्थेन पञ्च-मेन षष्ठेन दशमेनेति",
        "ref": "बौधयन शुल्ब सुत्र->8.7"
    },
    {
        "verse": "अथाग्निं विमिमीते",
        "ref": "बौधयन शुल्ब सुत्र->8.8"
    },
    {
        "verse": "यावान्पुरुष ऊर्ध्वबा-हुस्तावदन्तराले वेणोश्छिद्रे करोति । मध्ये तृतीयं । यदमुत्र स्पन्द्यया करोति तदिह वेणुना करोति",
        "ref": "बौधयन शुल्ब सुत्र->8.9"
    },
    {
        "verse": "तस्यात्मा समचतुरश्रश्चत्वारः पुरुषाः । पक्षः समचतुरश्रः पुरुषः । स तु दक्षिणतोऽरत्निना द्राघीयान् । एतेनोत्तरः पक्षो व्याख्यातः । पुच्छः समचतुरश्रः पुरुषः । तमवस्ता-त्प्रादेशेन वर्धयेत् । एवं सारत्नि प्रादेशा सप्तविधः सम्प्रद्यतः",
        "ref": "बौधयन शुल्ब सुत्र->8.10"
    },
    {
        "verse": "उपधाने पक्षाग्रादुत्तरतः पुरुषतृतीयवेलायां चतस्रः पञ्चम्यस्तासामभितो द्वे द्वे पादेष्टके ततोऽष्टौ चतुर्थ्यः । पक्षशेषं षड्भागीयाभिः प्रच्छादयेत् । एतेनोत्तरः पक्षो व्याख्यातः",
        "ref": "बौधयन शुल्ब सुत्र->8.11"
    },
    {
        "verse": "पूर्वापरयोः पुच्छपार्श्वयोश्चतुर्भागीया उपदध्यात् । दक्षिणोत्तरयोः पादेष्टकाः । शेषमग्निं पञ्चमभागीयाभिः प्रच्छादयेत्",
        "ref": "बौधयन शुल्ब सुत्र->8.12"
    },
    {
        "verse": "एष द्विशतः प्रस्तारः",
        "ref": "बौधयन शुल्ब सुत्र->8.13"
    },
    {
        "verse": "अपरस्मिन्प्रस्तारे पक्षाग्रा-दुत्तरतोऽर्धव्यायामवेलायां तिस्रस्तिस्रः षष्ठ्यो द्वे द्वे द्विपदे इति विपर्या-समुपदध्यात् । तथोत्तरे",
        "ref": "बौधयन शुल्ब सुत्र->8.14"
    },
    {
        "verse": "दक्षिणस्यां श्रोण्यां नव षष्ठ्यश्चतुरश्रकृताः । तथोत्तरस्याम्",
        "ref": "बौधयन शुल्ब सुत्र->8.15"
    },
    {
        "verse": "नव नव षष्ठ्यो द्वे द्वे दिपदे इति दक्षिणादंसादु-त्तरादंसाद्विपर्यासमुपदध्यात्",
        "ref": "बौधयन शुल्ब सुत्र->8.16"
    },
    {
        "verse": "शेषमग्निं पञ्चमभागीयाभिः प्रच्छादयेत्",
        "ref": "बौधयन शुल्ब सुत्र->8.17"
    },
    {
        "verse": "एष द्विशतः प्रस्तारो व्यत्यासं चिनुयाद्यावतः प्रस्तारांश्चिकीर्षेत्",
        "ref": "बौधयन शुल्ब सुत्र->8.18"
    },
    {
        "verse": "अथापरः",
        "ref": "बौधयन शुल्ब सुत्र->9.1"
    },
    {
        "verse": "पुरुषस्य पञ्चम्यः । ता एवैकतोऽध्यर्धाः । तासामर्ध्याः पाद्याश्च",
        "ref": "बौधयन शुल्ब सुत्र->9.2"
    },
    {
        "verse": "उपधाने । पूर्वापरयोः पक्षपार्श्वयोरर्धेष्टका उदीचीरुपदध्यात् । तथोत्तरे",
        "ref": "बौधयन शुल्ब सुत्र->9.3"
    },
    {
        "verse": "दक्षिणोत्तरयोः पुच्छपार्श्वयोश्चतस्रश्चतस्रोऽध्यर्धा उदीचीः । पुच्छस्यावस्ताच्चतस्रोऽर्धेष्टका उदीचीः । तासामभितो द्वे पादेष्टके । जघनेन पुच्छाप्ययोरेकैकामर्धेष्टकां प्राचीम्",
        "ref": "बौधयन शुल्ब सुत्र->9.4"
    },
    {
        "verse": "शेषमग्निं पञ्चमभा-गीयाभिः प्रच्छादयेत्",
        "ref": "बौधयन शुल्ब सुत्र->9.5"
    },
    {
        "verse": "एष द्विशतः प्रस्तारः",
        "ref": "बौधयन शुल्ब सुत्र->9.6"
    },
    {
        "verse": "अपरस्मिन् प्रस्तार आत्मस्रक्तिषु चतस्रः पादेष्टका उपदध्यात् । तासामभितो द्वे द्वे अर्धेष्टके । पूर्वस्मिन्ननिके पञ्च",
        "ref": "बौधयन शुल्ब सुत्र->9.7"
    },
    {
        "verse": "पक्षाग्रयोस्तिस्रस्तिस्रोऽध्यर्धा उदीचीः । तासामन्तरलेष्वेकैकामर्धेष्टकां प्राचीम्",
        "ref": "बौधयन शुल्ब सुत्र->9.8"
    },
    {
        "verse": "शेषमग्निं पञ्चमभागीयाभिः प्रच्छादयेत्",
        "ref": "बौधयन शुल्ब सुत्र->9.9"
    },
    {
        "verse": "एष द्विशतः प्रस्तारो व्यत्यासं चिनुयाद्यावतः प्रस्तारांश्चिकीर्षेत्",
        "ref": "बौधयन शुल्ब सुत्र->9.10"
    },
    {
        "verse": "अथ वक्रपक्षो व्यस्तपुच्छः",
        "ref": "बौधयन शुल्ब सुत्र->10.1"
    },
    {
        "verse": "तस्येष्टकाः कारयेत्पुरुषस्य चतुर्थ्यः । तासामर्ध्याः पाद्याश्च । नित्यमक्ष्ण्यापच्छेदनमनादेशे",
        "ref": "बौधयन शुल्ब सुत्र->10.2"
    },
    {
        "verse": "पादेष्टका-श्चतुर्भिः परिगृह्णीयादर्धपदेन पदेनाध्यर्धपदेन पदसविशेषेणेति । ते द्वे यथा दीर्घसंश्लिष्टे स्यातां तथार्धेष्टकां कारयेत्",
        "ref": "बौधयन शुल्ब सुत्र->10.3"
    },
    {
        "verse": "अथाग्निं विमिमीत । आत्मा द्विपुरुषायामो दशपदव्यासः । तस्य दक्षिणादंसादुत्तर-तोऽध्यर्धप्रक्रमे लक्षणं करोति । एवमपरतः । तयोरुपरिष्टात्स्पन्द्यां नियम्यांसमपच्छिन्द्यात् । एतेनेतरासां स्रक्तीनामपच्छेदा व्याख्याताः । स आत्मा",
        "ref": "बौधयन शुल्ब सुत्र->10.4"
    },
    {
        "verse": "शिरोऽर्धषष्ठपदायाममर्धपुरुषव्यासं । तस्यांसौ प्रक्रमेण प्रक्रमेणापच्छिन्द्यात्",
        "ref": "बौधयन शुल्ब सुत्र->10.5"
    },
    {
        "verse": "पुच्छस्य षट्पदा प्राची द्विपुरुषोदीची । तस्य पूर्वे स्रक्ति त्रिभिस्त्रिभिः प्रक्रमैरपच्छिन्द्यात्",
        "ref": "बौधयन शुल्ब सुत्र->10.6"
    },
    {
        "verse": "पक्षो द्वाद-शपदायामो दशपदव्यासः । तस्य मध्यात्प्राञ्चि षट्पदानि प्रक्रम्य शङ्कुं निहन्यात् । श्रोण्योरेकैकम् । अथैनं स्पन्द्यया परिचिनुयात् । अन्त-स्पन्द्यमपच्छिद्य तत्पुरस्तात् प्राञ्चं दध्यात् । स निर्णामः । एतेनोत्तरस्य पक्षस्य निर्णामो व्याख्यातः",
        "ref": "बौधयन शुल्ब सुत्र->10.7"
    },
    {
        "verse": "पक्षाग्रयोः प्रक्रमप्रमाणानि पञ्च पञ्च चतुरश्राण्यनूचीनानि कृत्वा सर्वाण्यवाञ्चमक्ष्णयापच्छिन्द्यादर्धान्यु-द्धरेत्",
        "ref": "बौधयन शुल्ब सुत्र->10.8"
    },
    {
        "verse": "एवं सारत्निप्रादेशः सप्तविधः सम्पद्यतः",
        "ref": "बौधयन शुल्ब सुत्र->10.9"
    },
    {
        "verse": "अभितः । तयोरवस्तादभितस्तिस्रस्तिस्रश्चतुरश्रपाद्याः । शेषे पादेष्टकाः",
        "ref": "बौधयन शुल्ब सुत्र->10.10"
    },
    {
        "verse": "अपि वा शिरसोऽग्रे हंसमुखीमुपदध्यात्तस्य अवस्ताच्चतुर्थीमुपदध्यात्पादेष्टके अभितः । तयोरवस्तादभितस्तिस्रस्तिस्रश्चतुरश्रपाद्याः । शेषे पादेष्ट-काः",
        "ref": "बौधयन शुल्ब सुत्र->10.11"
    },
    {
        "verse": "शिरसोऽवस्तात्पञ्चपादेष्टका व्यतिषक्ता उपदध्यात् । तथा पुच्छस्य पुरस्तात् यद्यदपच्छिन्नं तस्मिन्नर्धेष्टकाः पादेष्टकाश्चोपदध्यात्",
        "ref": "बौधयन शुल्ब सुत्र->10.12"
    },
    {
        "verse": "शेषमग्निं चतुर्भागीयाभिः प्रच्छादयेत् । पाद्याभिः सार्ध्याभिः सङ्ख्यां पूरयेत्",
        "ref": "बौधयन शुल्ब सुत्र->10.13"
    },
    {
        "verse": "एष द्विशतः प्रस्तारः",
        "ref": "बौधयन शुल्ब सुत्र->10.14"
    },
    {
        "verse": "अपरस्मिन्प्रस्तारे हंसमुखी-श्चतस्रश्चतसृभिः पादेष्टकाभिः संयोजयेद्यथा दीर्घचतुरश्रं सम्पद्यते । तत्तिर्यक् स्वयमातृण्णावकाश उपदध्यात्",
        "ref": "बौधयन शुल्ब सुत्र->10.15"
    },
    {
        "verse": "हंसमुख्यौ प्रतीच्यौ पुच्छाप्ययेऽर्धपदेनात्मनि विशये । तयोरवस्तादभितस्तिस्रः पादेष्टकाः प्राङ्मुखीरुपदध्यात्",
        "ref": "बौधयन शुल्ब सुत्र->10.16"
    },
    {
        "verse": "पुच्छस्यावस्तात्पञ्चदश पादेष्टका व्यतिषक्ता उपदध्यात्",
        "ref": "बौधयन शुल्ब सुत्र->10.17"
    },
    {
        "verse": "पादेष्टके अर्धेष्टकेति पक्षपत्राणां प्राचीर्व्यत्यासं चिनु-यात्",
        "ref": "बौधयन शुल्ब सुत्र->10.18"
    },
    {
        "verse": "विशये यदपच्छिन्नं तस्मिन्नर्धेष्टकाः पादेष्टकाश्चोपदध्यात्",
        "ref": "बौधयन शुल्ब सुत्र->10.19"
    },
    {
        "verse": "शेषमग्निं चतुर्भागीयाभिः प्रच्छादयेत् । पाद्याभिः सार्ध्याभिः सङ्ख्यां पूरयेत्",
        "ref": "बौधयन शुल्ब सुत्र->10.20"
    },
    {
        "verse": "अथापरः",
        "ref": "बौधयन शुल्ब सुत्र->11.1"
    },
    {
        "verse": "पुरुषस्य पञ्चमीभिः शतमशीतिः सप्तार्धं च सारत्निप्रादेशः सप्तविधः सम्पद्यते",
        "ref": "बौधयन शुल्ब सुत्र->11.2"
    },
    {
        "verse": "तासां पञ्चाशद्द्वे चात्मन्यर्धचतुर्थ्यः शिरसि । पञ्चदश पुच्छे । अष्टपञ्चाशत्सार्ध्या दक्षिणे पक्ष उपदध्यात् । तथोत्तरे",
        "ref": "बौधयन शुल्ब सुत्र->11.3"
    },
    {
        "verse": "अर्धव्यायामेन स्रक्तीनामपच्छेदः । सन्नतं पुच्छं । पक्षयोस्त्रिभि-स्त्रिभिररत्निभिरपनामः । अध्यर्ध्याभिः षट् षट् पत्राणि कुर्यात् । आकृतिः शिरसो नित्या",
        "ref": "बौधयन शुल्ब सुत्र->11.4"
    },
    {
        "verse": "अथेष्टकानां विकाराः",
        "ref": "बौधयन शुल्ब सुत्र->11.5"
    },
    {
        "verse": "पुरुषस्य पञ्चम्यस्ता एवैकतोऽध्यर्धाः । ता एवैकतः सपादाः । पञ्चमभागीयायाः पाद्याः सार्ध्याः । तथाध्यर्धायाः । तयोश्चाष्टमभागौ तथा श्लेषयेद्यथा तिस्रः स्रक्तयो भवन्ति । पञ्चमभागीयायाश्चाष्टम्यः । तानि दश",
        "ref": "बौधयन शुल्ब सुत्र->11.6"
    },
    {
        "verse": "आत्मनि पञ्चमभागीयाः सार्ध्या उपदध्यात् । तथा पुच्छे",
        "ref": "बौधयन शुल्ब सुत्र->11.7"
    },
    {
        "verse": "पक्षयोश्चाध्यर्धाः सार्ध्याः",
        "ref": "बौधयन शुल्ब सुत्र->11.8"
    },
    {
        "verse": "शिरसि याः सम्भवन्ति",
        "ref": "बौधयन शुल्ब सुत्र->11.9"
    },
    {
        "verse": "अपरस्मिन्प्रस्तारे पूर्वयोः पक्षाप्य-ययोरेकैकामुभयीमुपदध्यात् । एकैकामपरयोः । द्वे द्वे शिरसः पार्श्वयोः",
        "ref": "बौधयन शुल्ब सुत्र->11.10"
    },
    {
        "verse": "पुच्छस्यावस्तादध्यर्धाः प्राचीर्यथावकाशम् । पार्श्वयोः पाद्याः साष्टमभागाः",
        "ref": "बौधयन शुल्ब सुत्र->11.11"
    },
    {
        "verse": "पक्षयोश्चाध्यर्धाः सावयवाः",
        "ref": "बौधयन शुल्ब सुत्र->11.12"
    },
    {
        "verse": "शेषं यथायोगं यथासङ्ख्यं यथाधर्मं चोपदध्यात्",
        "ref": "बौधयन शुल्ब सुत्र->11.13"
    },
    {
        "verse": "कङ्कचित एतेनात्मा पुच्छं च व्याख्यातम्",
        "ref": "बौधयन शुल्ब सुत्र->12.1"
    },
    {
        "verse": "शिरसि पञ्चोपदध्यात् । तस्याकृतिर्व्याख्यात",
        "ref": "बौधयन शुल्ब सुत्र->12.2"
    },
    {
        "verse": "सप्तपञ्चाशद्दक्षिणे पक्ष उपदध्यात् । तथोत्तरे",
        "ref": "बौधयन शुल्ब सुत्र->12.3"
    },
    {
        "verse": "व्यायामेन सप्रादेशेन पक्षयोरपनामः । पञ्चमभागीयार्ध्याभिः षट् षट् पत्राणि कुर्यात् । अध्यर्धावशिष्यते",
        "ref": "बौधयन शुल्ब सुत्र->12.4"
    },
    {
        "verse": "तया पुच्छस्यावस्तात् पादावरत्निमात्रावरत्न्यन्तरालौ प्रादेशव्यासौ भवतः । तयोरवस्ताद-भितो द्वौद्वावष्टमभागौ प्राग्भेदावुपदध्यात्",
        "ref": "बौधयन शुल्ब सुत्र->12.5"
    },
    {
        "verse": "एवं सारत्निप्रादेशः सप्त-विधः सम्पद्यते",
        "ref": "बौधयन शुल्ब सुत्र->12.6"
    },
    {
        "verse": "अथेष्टकानां विकाराः । पञ्चमभागीयाः सावयवाः । पादेष्टकां चतुर्भिः परिगृह्णीयादर्धप्रादेशेनाध्यर्धप्रादेशेन प्रादेशेन प्रा-देशसविशेषेनेति । अध्यर्धेष्टकां चतुर्भिः परिगृह्णीयादर्धव्यायामेन द्वा-भ्यामरत्निभ्यामरत्निसविशेषेनेति । ताः षट्",
        "ref": "बौधयन शुल्ब सुत्र->12.7"
    },
    {
        "verse": "तासां चतुरश्रपाद्याः साष्टमभागाः पादयोरुपधाय शेषं यथायोगं यथासङ्ख्यं यथाधर्मं चोपदध्यात्",
        "ref": "बौधयन शुल्ब सुत्र->12.8"
    },
    {
        "verse": "अलजचित एतेनात्मा शिरः पुच्छं च व्याख्यातं पादावपोद्धृत्य",
        "ref": "बौधयन शुल्ब सुत्र->13.1"
    },
    {
        "verse": "त्रिषष्टिर्दक्षिणे पक्ष उपदध्यात् । तथोत्तरे",
        "ref": "बौधयन शुल्ब सुत्र->13.2"
    },
    {
        "verse": "पुरुषेण पक्षयोरपनामः",
        "ref": "बौधयन शुल्ब सुत्र->13.3"
    },
    {
        "verse": "अपरस्मादपनामात्प्राञ्चमरत्निं मित्वा तस्मिन्स्पन्द्यां नियम्यापरं पक्षप-त्रापच्छेदमन्वायच्छेत्",
        "ref": "बौधयन शुल्ब सुत्र->13.4"
    },
    {
        "verse": "एवं पञ्च पञ्चम्यः सार्ध्या उद्धृता भवन्ति",
        "ref": "बौधयन शुल्ब सुत्र->13.5"
    },
    {
        "verse": "पादेष्टकामपनाम उपध्याय तासां चतुरश्र पाद्याः साष्टमभागा अपोद्धृत्य शेषं यथायोगं यथासङ्ख्यं यथाधर्मं चोपदध्यात्",
        "ref": "बौधयन शुल्ब सुत्र->13.6"
    },
    {
        "verse": "प्रौगचितं चिन्वीतेति",
        "ref": "बौधयन शुल्ब सुत्र->14.1"
    },
    {
        "verse": "यावानग्निः सारत्निप्रादेशस्तावत्प्रौगं कृत्वा तस्यापरस्याः करण्या द्वादशेनेष्टकास्तदर्धव्यासाः कारयेत् । तासाम-र्ध्याः पाद्याश्च",
        "ref": "बौधयन शुल्ब सुत्र->14.2"
    },
    {
        "verse": "तासां द्वे अर्धेष्टके बाह्यसविशेषे चुबुक उपदध्या-दर्ध्याश्चान्तयोः",
        "ref": "बौधयन शुल्ब सुत्र->14.3"
    },
    {
        "verse": "शेषमग्निं बृहतीभिः प्रच्छादयेदर्धेष्टकाभिः सङ्ख्यां पूरयेत्",
        "ref": "बौधयन शुल्ब सुत्र->14.4"
    },
    {
        "verse": "अपरस्मिन्प्रस्तारेऽपरस्मिन्ननीके सप्तचत्वारिंशत्पादेष्टका व्य-तिषक्ता उपदध्यात्",
        "ref": "बौधयन शुल्ब सुत्र->14.5"
    },
    {
        "verse": "चुबुक एकां शूलपाद्याम्",
        "ref": "बौधयन शुल्ब सुत्र->14.6"
    },
    {
        "verse": "दीर्घे चेतरे चतस्रः स्वयमातृण्णावकाश उपदध्यादर्ध्याश्चान्तयोः",
        "ref": "बौधयन शुल्ब सुत्र->14.7"
    },
    {
        "verse": "शेषमग्निं बृहतीभिः प्राचीभिः प्रच्छादयेदर्धेष्टकाभिः सङ्ख्यां पूरयेत्",
        "ref": "बौधयन शुल्ब सुत्र->14.8"
    },
    {
        "verse": "उभयतः प्रौगं चिन्वीतेति",
        "ref": "बौधयन शुल्ब सुत्र->15.1"
    },
    {
        "verse": "यावानग्निः सारत्निप्रादेशस्तावदुभयतः प्रौगं कृत्वा नवमेन तिर्यङ्मान्याः प्रौगचितोक्ता विकाराः",
        "ref": "बौधयन शुल्ब सुत्र->15.2"
    },
    {
        "verse": "तथोपधानम्",
        "ref": "बौधयन शुल्ब सुत्र->15.3"
    },
    {
        "verse": "अपरस्मिन्प्रस्तारे चुबुकयोर्द्ध्वे पादेष्टके उपदध्यात् । सन्ध्यन्तयोश्च दीर्घपाद्ये",
        "ref": "बौधयन शुल्ब सुत्र->15.4"
    },
    {
        "verse": "दीर्घे चेतरे च चतस्रः स्वयमातृण्णावकाश उपदध्या-दर्ध्याश्चान्तयोः",
        "ref": "बौधयन शुल्ब सुत्र->15.5"
    },
    {
        "verse": "शेषमग्निं बृहतीभिः प्राचीभिः प्रच्छादयेदर्धेष्टकाभिः सङ्ख्यां पूरयेत्",
        "ref": "बौधयन शुल्ब सुत्र->15.6"
    },
    {
        "verse": "रथचक्रचितं चिन्वीतेति विज्ञायते",
        "ref": "बौधयन शुल्ब सुत्र->16.1"
    },
    {
        "verse": "द्वयानि तु खलु रथचक्राणि भवन्ति साराणि च प्रधियुक्तानि च । अविशेषात्ते मन्यामहेऽन्यतर-स्याकृतिरिति",
        "ref": "बौधयन शुल्ब सुत्र->16.2"
    },
    {
        "verse": "अथाग्निं विमिमीते । यावानग्निः सारत्निप्रादेश-स्तावतीं भूमिं परिमण्डलां कृत्वा तस्मिन्यावत्सम्भवेत्तावत्समचतुरश्रं कृत्वा तस्य करण्या द्वादशेनेष्टकाः कारयेत्",
        "ref": "बौधयन शुल्ब सुत्र->16.3"
    },
    {
        "verse": "तासां षट् प्रधावुपधाय शेषमष्टधा विभजेत्",
        "ref": "बौधयन शुल्ब सुत्र->16.4"
    },
    {
        "verse": "अपरं प्रस्तारं तथोपदध्याद्यथा प्रध्यनीकेषु स्र-क्तयो भवन्ति",
        "ref": "बौधयन शुल्ब सुत्र->16.5"
    },
    {
        "verse": "अथापरः",
        "ref": "बौधयन शुल्ब सुत्र->16.6"
    },
    {
        "verse": "पुरुषार्धात्पञ्चदशेनेष्टकाः समचतुरश्राः कारयेन्मानार्थाः",
        "ref": "बौधयन शुल्ब सुत्र->16.7"
    },
    {
        "verse": "तासां द्वे शते पञ्चविंशतिश्च सारत्निप्रादेशः सप्तविधः सम्पद्यते",
        "ref": "बौधयन शुल्ब सुत्र->16.8"
    },
    {
        "verse": "तास्वन्याश्चतुःषष्टिमावपेत् । ताभिः समचतुरश्रं करोति । तस्य षोडशेष्टका पार्श्वमानी भवति । त्रयस्त्रिंशदतिशिष्यन्ते । ताभिरन्तान्सर्वशः परिचिनुयात्",
        "ref": "बौधयन शुल्ब सुत्र->16.9"
    },
    {
        "verse": "नाभिः षोडश मध्यमाः । चतुःष-ष्टिरराश्चतुःषष्टिर्वेदिः । नेमिः शेषाः",
        "ref": "बौधयन शुल्ब सुत्र->16.10"
    },
    {
        "verse": "नाभिमन्ततः परिलिखेत् । नेमिमन्ततश्चान्तरतश्च परिलिख्य । नेमिनाभ्योरन्तरालं द्वात्रिंशद्धा वि-भज्य विपर्यासं भागानुद्धरेत् । एवमावाप उद्धृतो भवति",
        "ref": "बौधयन शुल्ब सुत्र->16.11"
    },
    {
        "verse": "नेमिं चतुःषष्टिं कृत्वा व्यवलिख्य मध्ये परिकृषेत् । ता अष्टाविंशतिशतं भवन्ति",
        "ref": "बौधयन शुल्ब सुत्र->16.12"
    },
    {
        "verse": "अरांश्चतुर्धा चतुर्धा नाभिमष्टधा विभजेत्",
        "ref": "बौधयन शुल्ब सुत्र->16.13"
    },
    {
        "verse": "एष प्रथमः प्रस्तारः",
        "ref": "बौधयन शुल्ब सुत्र->16.14"
    },
    {
        "verse": "अपरस्मिन्प्रस्तारे नाभिमन्ततश्चतुर्थवेलायां परिकृषेत् । नेमिमन्तरतः",
        "ref": "बौधयन शुल्ब सुत्र->16.15"
    },
    {
        "verse": "नेमिमन्तरतश्चतुःषष्टिं कृत्वा व्यवलिखेत्",
        "ref": "बौधयन शुल्ब सुत्र->16.16"
    },
    {
        "verse": "अराणां पञ्चधा विभाग आपरिकर्षणयोः",
        "ref": "बौधयन शुल्ब सुत्र->16.17"
    },
    {
        "verse": "नेम्यामन्तरालेषु द्वे द्वे नाभ्यामन्त-रालेष्वेकैकां",
        "ref": "बौधयन शुल्ब सुत्र->16.18"
    },
    {
        "verse": "यच्छेषं नाभेस्तदष्टधा विभजेत्",
        "ref": "बौधयन शुल्ब सुत्र->16.19"
    },
    {
        "verse": "स एष षोडशकरणः सारो रथचक्रचित्",
        "ref": "बौधयन शुल्ब सुत्र->16.20"
    },
    {
        "verse": "द्रोणचितं चिन्वीतेति विज्ञायते",
        "ref": "बौधयन शुल्ब सुत्र->17.1"
    },
    {
        "verse": "द्वयानि तु खलु द्रोणानि भवन्ति चतुरश्राणि च परिमण्डलानि च । अविशेषात्ते मन्यामहेऽन्य-तरस्याकृतिरिति",
        "ref": "बौधयन शुल्ब सुत्र->17.2"
    },
    {
        "verse": "अथाग्निं विमिमीते । चतुरश्र आत्मा भवति । तस्य त्रयः पुरुषास्त्रिभागोनाः पर्श्वमानी",
        "ref": "बौधयन शुल्ब सुत्र->17.3"
    },
    {
        "verse": "पश्चात्त्सरुर्भवति । तस्यार्धपुरुषो दशाङ्गुलानि च प्राची । त्रिभागोनः पुरुष उदीचीति",
        "ref": "बौधयन शुल्ब सुत्र->17.4"
    },
    {
        "verse": "एवं सारत्निप्रादेशः सप्तविधः सम्पद्यते",
        "ref": "बौधयन शुल्ब सुत्र->17.5"
    },
    {
        "verse": "अथेष्टकानां विकाराः । पुरुषस्य षष्ठ्यस्ता एवैकतोऽध्यर्धाः । तासामर्ध्यास्तिर्यग्भेदाः पुरुषस्य चतुर्थ्य इति",
        "ref": "बौधयन शुल्ब सुत्र->17.6"
    },
    {
        "verse": "तासां त्सरुश्रोण्यन्तरालयोः षट् षष्टीरुपधाय शेषमग्निं बृहतीभिः प्रच्छादयेत् । अर्धेष्टकाभिः सङ्ख्यां पूरयेत्",
        "ref": "बौधयन शुल्ब सुत्र->17.7"
    },
    {
        "verse": "अपरस्मि-न्प्रस्तारे दक्षिणेंऽसेऽध्यर्धामुदीचीमुपदध्यात् । तथोत्तरे",
        "ref": "बौधयन शुल्ब सुत्र->17.8"
    },
    {
        "verse": "पूर्वस्मिन्न-नीके षड्भागीया उपदध्यात्",
        "ref": "बौधयन शुल्ब सुत्र->17.9"
    },
    {
        "verse": "दक्षिणोत्तरयोश्चतुर्भागीयाः",
        "ref": "बौधयन शुल्ब सुत्र->17.10"
    },
    {
        "verse": "त्सरोः पुरस्तात्पार्श्वयोर्द्ध्वे चतुर्भागीये उपदध्यात् । तयोरवस्तादभितो द्वे द्वे अध्यर्धे विषूची । तयोरवस्तान्मध्यदेशे द्वे षष्ठ्यौ प्राच्यौ",
        "ref": "बौधयन शुल्ब सुत्र->17.11"
    },
    {
        "verse": "शेषमग्निं बृहतीभिः प्राचीभिः प्रच्छादयेत् । अर्धेष्टकाभिः सङ्ख्यां पूरयेत्",
        "ref": "बौधयन शुल्ब सुत्र->17.12"
    },
    {
        "verse": "अथापरः",
        "ref": "बौधयन शुल्ब सुत्र->18.1"
    },
    {
        "verse": "पुरुषस्य षोडशीभिर्विंशशतं सारत्निप्रादेशः सप्तविधः सम्पद्यते",
        "ref": "बौधयन शुल्ब सुत्र->18.2"
    },
    {
        "verse": "तासामेकामपोद्धृत्य शेषाः परिमण्डलं करोति",
        "ref": "बौधयन शुल्ब सुत्र->18.3"
    },
    {
        "verse": "तत्पूर्वेण रथचक्रचिता व्याख्यातम्",
        "ref": "बौधयन शुल्ब सुत्र->18.4"
    },
    {
        "verse": "षोडशीं पुरस्ताद्विशय उपधाय तया सह मण्डलं परिलिखेत्",
        "ref": "बौधयन शुल्ब सुत्र->18.5"
    },
    {
        "verse": "यदवस्तादपच्छिन्नं तत्पुरस्तादुपदध्यात्",
        "ref": "बौधयन शुल्ब सुत्र->18.6"
    },
    {
        "verse": "प्रधीनां सप्तधा विभागः",
        "ref": "बौधयन शुल्ब सुत्र->18.7"
    },
    {
        "verse": "प्रधिमध्यमाः प्रक्रमव्यासा भवन्ति",
        "ref": "बौधयन शुल्ब सुत्र->18.8"
    },
    {
        "verse": "च-तुरश्राणामर्ध्याभिः सङ्ख्यां पूरयेत्",
        "ref": "बौधयन शुल्ब सुत्र->18.9"
    },
    {
        "verse": "अपरस्मिन्प्रस्तारे प्रधिमध्यमामोष्ठ उपधाय यदवस्तात्तद्द्वेधा विभजेत्",
        "ref": "बौधयन शुल्ब सुत्र->18.10"
    },
    {
        "verse": "स एष नवकरणो द्रोणचि-त्परिमण्डलः",
        "ref": "बौधयन शुल्ब सुत्र->18.11"
    },
    {
        "verse": "समूह्य परिचाय्यौ पूर्वेण रथचक्रचिता व्याख्यातौ",
        "ref": "बौधयन शुल्ब सुत्र->18.12"
    },
    {
        "verse": "समूह्यस्य दिक्षु चात्वालान् खानयित्वा तेभ्यः पुरीषं समूह्यो-पदध्यात्",
        "ref": "बौधयन शुल्ब सुत्र->18.13"
    },
    {
        "verse": "परिचाय्य इष्टकानां देशभेदः",
        "ref": "बौधयन शुल्ब सुत्र->18.14"
    },
    {
        "verse": "तं सर्वाभिः प्रदक्षिणं परिचिनुयात्",
        "ref": "बौधयन शुल्ब सुत्र->18.15"
    },
    {
        "verse": "श्मशानचितं चिन्वीतेति विज्ञायते",
        "ref": "बौधयन शुल्ब सुत्र->19.1"
    },
    {
        "verse": "सर्वमग्निं चतुरश्रान्पञ्चदश भागा-न्कृत्वा तेषामाख्यातमुपधानम्",
        "ref": "बौधयन शुल्ब सुत्र->19.2"
    },
    {
        "verse": "त्रिभिर्भागैर्भागार्धव्यासं दीर्घचतुरश्रं विहृत्य पूर्वस्याः करण्या मध्याच्छ्रोणी प्रत्यालिख्यान्तावुद्धरेत् । तस्य दशधा विभागः",
        "ref": "बौधयन शुल्ब सुत्र->19.3"
    },
    {
        "verse": "तानि विंशतिः सर्वोऽग्निः सम्पद्यते",
        "ref": "बौधयन शुल्ब सुत्र->19.4"
    },
    {
        "verse": "अपरस्मि-न्प्रस्तारे प्रौगमध्येऽनूचीनं विभजेत् । तस्य षड्धा विभागः । ते द्वे पर्श्वयोरुपदध्यात्",
        "ref": "बौधयन शुल्ब सुत्र->19.5"
    },
    {
        "verse": "भागतृतीयायामश्चतुर्थव्यासाः कारयेत् । तासाम-र्ध्यास्तिर्यग्भेदाः",
        "ref": "बौधयन शुल्ब सुत्र->19.6"
    },
    {
        "verse": "ता अन्तयोरुपधाय शेषमग्निं बृहतीभिः प्राचीभिः प्रच्छादयेत् । अर्धेष्टकाभिः सङ्ख्यां पूरयेत्",
        "ref": "बौधयन शुल्ब सुत्र->19.7"
    },
    {
        "verse": "ऊर्ध्वप्रमाणमग्नेः पञ्चमेन वर्धयेत्",
        "ref": "बौधयन शुल्ब सुत्र->19.8"
    },
    {
        "verse": "तत्सर्वं त्रेधा विभज्य द्वयोर्भागयोश्चतुर्थेन वा नवमेन वा चतुर्दशेन वेष्टकाः कारयेत्",
        "ref": "बौधयन शुल्ब सुत्र->19.9"
    },
    {
        "verse": "ताभिश्चतस्रो वा नव वा चतुर्दश वा चितिरुपधाय शेषमवाञ्चमक्ष्णयापच्छिन्द्यात् । अर्धमुद्धरेत्",
        "ref": "बौधयन शुल्ब सुत्र->19.10"
    },
    {
        "verse": "तस्य नित्यो विभागो यथायोगमिष्टकानां ह्रासवृद्धि",
        "ref": "बौधयन शुल्ब सुत्र->19.11"
    },
    {
        "verse": "कूर्मचितं चिन्वीत यः कामयेत ब्रह्मलोकमभिजयेयमिति । विज्ञायते",
        "ref": "बौधयन शुल्ब सुत्र->20.1"
    },
    {
        "verse": "द्वयाः खलु कूर्मा भवन्ति वक्राङ्गाश्च परिमण्डलाश्च । अविशेषात्ते मन्यामहेऽन्यतरस्याकृतिरिति",
        "ref": "बौधयन शुल्ब सुत्र->20.2"
    },
    {
        "verse": "अथाग्निं विमिमीते । चतुरश्र आत्मा भवति । तस्य दश प्रक्रमाः पार्श्वमानी भवति । तस्य द्वाभ्यां द्वाभ्यां प्रक्रमाभ्यां स्रक्तीनामपच्छेदः",
        "ref": "बौधयन शुल्ब सुत्र->20.3"
    },
    {
        "verse": "पूर्वस्मिन्ननीके प्रक्रमप्रमाणानि च-त्वारि चतुरश्राणि कृत्वा तेषां ये अन्त्ये ते अक्ष्णयापच्छिन्द्यात् । एवं दक्षिणत एवं पश्चादेवमुत्तरतः । स आत्मा",
        "ref": "बौधयन शुल्ब सुत्र->20.4"
    },
    {
        "verse": "शिरः पञ्चपदायाम-मर्धपुरुषव्यासम् । तस्यांसौ प्रक्रमेण प्रक्रमेणापच्छिन्द्यात्",
        "ref": "बौधयन शुल्ब सुत्र->20.5"
    },
    {
        "verse": "स्रक्त्य-पच्छेदे पादानुन्नयेत् । तस्य द्विपदाक्ष्णया तिरश्ची तद्द्विगुणायाममनूची । तस्य द्विपदाक्ष्णया पूर्वमंसमपच्छिन्द्यात् । एतेनेतरेषां पादानामप-च्छेदा व्याख्याताः । अपरयोः पादयोरपरावंसावपच्छिन्द्यात्",
        "ref": "बौधयन शुल्ब सुत्र->20.6"
    },
    {
        "verse": "एवं सारत्निप्रादेशः सप्तविधः सम्पद्यते",
        "ref": "बौधयन शुल्ब सुत्र->20.7"
    },
    {
        "verse": "तस्येष्टकाः कारयेत्पुरुषस्य चतु-र्थ्यस्तासामर्ध्याः पाद्याश्च",
        "ref": "बौधयन शुल्ब सुत्र->20.8"
    },
    {
        "verse": "अध्यर्धपाद्याश्चतुर्भिः परिगृह्णीयात्प्रक्रमेण द्वाभ्यां पदाभ्यां पदसविशेषेणेति",
        "ref": "बौधयन शुल्ब सुत्र->20.9"
    },
    {
        "verse": "ते द्वे यथा दीर्घसंश्लिष्टे स्यातां तथैकां कारयेत्",
        "ref": "बौधयन शुल्ब सुत्र->20.10"
    },
    {
        "verse": "द्विपदाक्ष्णयार्धेन समचतुरश्रामेकां",
        "ref": "बौधयन शुल्ब सुत्र->20.11"
    },
    {
        "verse": "उपधाने शिरसोऽग्रे चतुरश्रामुपदध्यात् । हंसमुख्याववस्तात्",
        "ref": "बौधयन शुल्ब सुत्र->20.12"
    },
    {
        "verse": "पञ्च पञ्च चतुरश्रा द्वे द्वे पादेष्टके इति पादेषूपदध्यात्",
        "ref": "बौधयन शुल्ब सुत्र->20.13"
    },
    {
        "verse": "यद्यदपच्छिन्नं तस्मि-न्नर्धेष्टका उपदध्यात्",
        "ref": "बौधयन शुल्ब सुत्र->20.14"
    },
    {
        "verse": "शेषमग्निं चतुर्भागीयाभिः प्रच्छादयेत् । अर्धेष्टकाभिः सङ्ख्यां पूरयेत्",
        "ref": "बौधयन शुल्ब सुत्र->20.15"
    },
    {
        "verse": "अपरस्मिन्प्रस्तारे शिरसोऽग्रे हंसमु-खीमुपदध्यात्पादेष्टके अभितः",
        "ref": "बौधयन शुल्ब सुत्र->20.16"
    },
    {
        "verse": "तयोरवस्तादभितो द्वे द्वे अध्यर्ध पाद्ये विषूची",
        "ref": "बौधयन शुल्ब सुत्र->20.17"
    },
    {
        "verse": "तयोरवस्तादभितश्छेदसंहिते द्वे पादेष्टके",
        "ref": "बौधयन शुल्ब सुत्र->20.18"
    },
    {
        "verse": "द्वे द्वे द्विपदे तिस्रस्तिस्रोऽर्धेष्टका इति पादेषूपदध्यात्",
        "ref": "बौधयन शुल्ब सुत्र->20.19"
    },
    {
        "verse": "यद्यदपच्छिन्नं तस्मिन्न-र्धेष्टकाः पादेष्टकश्चोपदध्यात्",
        "ref": "बौधयन शुल्ब सुत्र->20.20"
    },
    {
        "verse": "शेषमग्निं चतुर्भागीयाभिः प्रच्छादयेत् । अर्धेष्टकाभिः सङ्ख्यां पूरयेत्",
        "ref": "बौधयन शुल्ब सुत्र->20.21"
    },
    {
        "verse": "अथापरः",
        "ref": "बौधयन शुल्ब सुत्र->21.1"
    },
    {
        "verse": "पुरुषस्य षोडशीभिर्विंशशतं सारत्निप्रादेशः सप्तविधः सम्पद्यते",
        "ref": "बौधयन शुल्ब सुत्र->21.2"
    },
    {
        "verse": "तासां पञ्च षोडशीरपोद्धृत्य शेषाः परिमण्डलं करोति । तदुत्तरेण द्रोणचिता व्याख्यातम्",
        "ref": "बौधयन शुल्ब सुत्र->21.3"
    },
    {
        "verse": "अथ ताः पञ्च षोडश्यस्ताभि-रवान्तरदिक्षु पादानुन्नयेच्छिरः पुरस्तात् । तासां परिकर्षणं व्याख्यातम्",
        "ref": "बौधयन शुल्ब सुत्र->21.4"
    },
    {
        "verse": "प्रधीनां सप्तधा विभागः प्रधिमध्यमाः प्रक्रमव्यासा भवन्ति",
        "ref": "बौधयन शुल्ब सुत्र->21.5"
    },
    {
        "verse": "यदतिरिक्तं सम्पद्यते तच्चतुरश्राणामध्यर्धाभिर्योयुज्येत",
        "ref": "बौधयन शुल्ब सुत्र->21.6"
    },
    {
        "verse": "अपरस्मिन्प्रस्तारे पादानां शिरोवद्विभागः शिरसः पादवत्",
        "ref": "बौधयन शुल्ब सुत्र->21.7"
    },
    {
        "verse": "व्यत्यासं चिनुयाद्यावतः प्रस्तारांश्चिकीर्षेत्",
        "ref": "बौधयन शुल्ब सुत्र->21.8"
    },
    {
        "verse": "कूर्मस्यान्ते तनु पुरीषमुपदध्यान्मध्ये बहुलम् । एतदेव द्रोणे विपरीतम्",
        "ref": "बौधयन शुल्ब सुत्र->21.9"
    },
    {
        "verse": "अथ हैक एकविधप्रभृतीन्प्रौगादीन् ब्रुवते",
        "ref": "बौधयन शुल्ब सुत्र->21.10"
    },
    {
        "verse": "समचतुरश्रानेक आचार्याः । तस्य करण्या द्वादशेनेष्टकाः कारा-येत्तासामर्ध्याः पाद्याश्च",
        "ref": "बौधयन शुल्ब सुत्र->21.11"
    },
    {
        "verse": "अथाश्वमेधिकस्याग्नेः पुरुषाभ्यासो ना-रत्निप्रादेशानां",
        "ref": "बौधयन शुल्ब सुत्र->21.12"
    },
    {
        "verse": "प्राकृतो वा त्रिगुणः । त्रिस्तावोऽग्निर्भवतीत्येकविंशोऽग्निर्भवतीत्युभयं ब्राह्मणमुभयं ब्राह्मणम्",
        "ref": "बौधयन शुल्ब सुत्र->21.13"
    },
    {
        "verse": "इति बौधायनशुल्बसूत्रम्",
        "ref": "बौधयन शुल्ब सुत्र->22.1"
    }
]