"[\n  {\n    \"verse\": \"बौधायन शुल्ब सूत्रम् अथेमेऽग्निचयाः\",\n    \"ref\": \"Baudhayana_Shulba_Sutra->१.१\"\n  },\n  {\n    \"verse\": \"तेषां भूमेः परिमाणविहारान्व्याख्यास्यामः\",\n    \"ref\": \"Baudhayana_Shulba_Sutra->१.२\"\n  },\n  {\n    \"verse\": \"अथाङ्गुलप्रमाणं चतुर्दशाणवः चतुस्त्रिंशत्तिलाः पृथुसंश्लिष्टा इत्यपरम् । दशाङ्गुलं क्षुद्रपदम् । द्वादश प्रादेशः । पृथोत्तरयुगे त्रयोदशिके । पदं पञ्चदश । अष्टाशीतिशतमीषा । चतुःशतमक्षः । षड-शीतिर्युगम् । द्वात्रिंशज्जानुः । षट्त्रिंशच्छम्याबाहू । द्विपदः प्र-क्रमः । द्वौ प्रादेशावरत्निः । अथाप्युदाहरन्ति पदे युगे प्रक्रमेऽर-त्नावियति शम्यायां च मानार्थेषु याथाकामीति । पञ्चारत्निः पुरुषो व्यामश्च । चतुररत्निर्व्यायामः\",\n    \"ref\": \"Baudhayana_Shulba_Sutra->१.३\"\n  },\n  {\n    \"verse\": \"चतुरश्रं चिकीर्षन्यावच्चिकीर्षेत्ताव-तीं रज्जुमुभयतः पाशां कृत्वा मध्ये लक्षणं करोति । लेखामालिख्य तस्या मध्ये शङ्कुं निहन्यात् । तस्मिन्पाशौ प्रतिमुच्य लक्षणेन म-ण्डलं परिलिखेत् । विष्कम्भान्तयोः शङ्कू निहन्यात् । पूर्वस्मि-न्पाशं प्रतिमुच्य पाशेन मण्डलं परिलिखेत् । एवमपरस्मिंस्ते यत्र समेयातां तेन द्वितीयं विष्कम्भमायच्छेत् । विष्कम्भान्तयोः शङ्कू निहन्यात् । पूर्वस्मिन्पाशौ प्रतिमुच्य लक्षणेन मण्डलं परिलिखेत् । एवं दक्षिणत एवं पश्चादेवमुत्तरतस्तेषां येऽन्त्याः संसर्गास्तच्चतुरश्रं सम्पद्यते\",\n    \"ref\": \"Baudhayana_Shulba_Sutra->१.४\"\n  },\n  {\n    \"verse\": \"अथापरम् । प्रमाणाद्द्विगुणां रज्जुमुभयतः पाशां कृत्वा मध्ये लक्षणं करोति । स प्राच्यर्थः । अपरस्मिन्नर्धे चतुर्भागोने लक्षणं करोति । तन्न्यञ्चनम् । अर्धेंऽसार्थं । पृष्ठ्यान्तयोः पाशौ प्रतिमुच्य न्यञ्चनेन दक्षिणापायम्यार्धेन श्रोण्यंसान्निर्हरेत्\",\n    \"ref\": \"Baudhayana_Shulba_Sutra->१.५\"\n  },\n  {\n    \"verse\": \"दीर्घचतुरश्रं चिकी-र्षन्याव-च्चिकीर्षे त्तावत्यां भूम्यां द्वौ शङ्कू निहन्यात् । द्वौ द्वावेकै-कमभितः समौ । यावती तिर्यङ्मानी तावतीं रज्जुमुभयतः पाशां कृत्वा मध्ये लक्षणं करोति । पूर्वेषामन्त्ययोः पाशौ प्रतिमुच्य लक्षणेन दक्षिणापायम्य लक्षणे लक्षणं करोति । मध्यमे पाशौ प्रतिमुच्य लक्ष-णस्योपरिष्टाद्दक्षिणापायम्य लक्षणे शङ्कुं निहन्यात् । सॐऽस एतेनोत्त-रॐऽसो व्याख्यातस्तथा श्रोणी\",\n    \"ref\": \"Baudhayana_Shulba_Sutra->१.६\"\n  },\n  {\n    \"verse\": \"यत्र पुरस्तादंहीयसीं मिनुयात्तत्र तदर्धे लक्षणं करोति\",\n    \"ref\": \"Baudhayana_Shulba_Sutra->१.७\"\n  },\n  {\n    \"verse\": \"अथापरम् । प्रमाणादध्यर्धां रज्जुमुभयतः पाशां कृत्वापरस्मिंस्तृतीये षड्भागोने लक्षणं करोति । तन्न्यञ्छनम् । इष्टेंऽसार्थम् । पृष्ठ्यान्तयोः पाशौ प्रतिमुच्य न्यञ्छनेन दक्षिणापाय-म्येष्टेन श्रोण्यंसान्निर्हरेत्\",\n    \"ref\": \"Baudhayana_Shulba_Sutra->१.८\"\n  },\n  {\n    \"verse\": \"समचतुरश्रस्याक्ष्णयारज्जुर्द्विस्तावतीं भूमिं करोति\",\n    \"ref\": \"Baudhayana_Shulba_Sutra->१.९\"\n  },\n  {\n    \"verse\": \"प्रमाणं तिर्यग्द्विकरण्यायामस्तस्याक्ष्णयारज्जुस्त्रिकरणी\",\n    \"ref\": \"Baudhayana_Shulba_Sutra->१.१०\"\n  },\n  {\n    \"verse\": \"तृतीयकरण्येतेन व्याख्याता नवमस्तु भूमेर्भागो भवतीति\",\n    \"ref\": \"Baudhayana_Shulba_Sutra->१.११\"\n  },\n  {\n    \"verse\": \"दीर्घ-चतुरश्रस्याक्ष्णयारज्जुः पार्श्वमानी तिर्यङ्मानी च यत्पृथग्भूते कुरुतस्तदुभयं करोति\",\n    \"ref\": \"Baudhayana_Shulba_Sutra->१.१२\"\n  },\n  {\n    \"verse\": \"तासां त्रिकचतुस्कयोर्द्वादशिकपञ्चिकयोः पञ्चदशिका-ष्टिकयोः सप्तिकचतुर्विंशिकयोर्द्वादशिकपञ्चत्रिंशिकयोः पञ्चदशिकषट्त्रिंशिकयोरित्येतासूपलब्धिः\",\n    \"ref\": \"Baudhayana_Shulba_Sutra->१.१३\"\n  },\n  {\n    \"verse\": \"नानाचतुरश्रे समस्यन्कनीयसः करण्या वर्षीयसो वृध्रमुल्लिखेत् । वृध्रस्याक्ष्णयारज्जुः समस्तयोः पार्श्वमानी भवति\",\n    \"ref\": \"Baudhayana_Shulba_Sutra->२.१\"\n  },\n  {\n    \"verse\": \"चतुरश्राच्चतुरश्रं निर्जिहीर्षन्यावन्निर्जिहीर्षेत्तस्य करण्या वर्षीयसो वृध्रमुल्लिखेत् । वृध्रस्य पार्श्वमानीमक्ष्णयेतरत्पार्श्वमुपसंहरेत् । सा यत्र निपतेत्तदप-च्छिन्द्यात् । छिन्नया निरस्तम्\",\n    \"ref\": \"Baudhayana_Shulba_Sutra->२.२\"\n  },\n  {\n    \"verse\": \"समचतुरश्रं दीर्घचतुरश्रं चिकीर्षं-स्तदक्ष्णयापच्छिद्य भागं द्वेधा विभज्य पार्श्वयोरुपदध्याद्यथायोगम्\",\n    \"ref\": \"Baudhayana_Shulba_Sutra->२.३\"\n  },\n  {\n    \"verse\": \"अपि वै तस्मिंश्चतुरश्रं समस्य तस्य करण्यापच्छिद्य यदतिशिष्यते त-दितरत्रोपदध्यात्\",\n    \"ref\": \"Baudhayana_Shulba_Sutra->२.४\"\n  },\n  {\n    \"verse\": \"दीर्घचतुरश्रं समचतुरश्रं चिकीर्षंस्तिर्यङ्मानीं करणीं कृत्वा शेषं द्वेधा विभज्य पार्श्वयोरुपदध्यात् । खण्डमावापेन तत्सं-पूरयेत् । तस्य निर्हार उक्तः\",\n    \"ref\": \"Baudhayana_Shulba_Sutra->२.५\"\n  },\n  {\n    \"verse\": \"चतुरश्रमेकतोऽणिमच्चिकीर्षन्नणिम-तः करणीं तिर्यङ्मानीं कृत्वा शेषमक्ष्णया विभज्य विपर्यस्येतरत्रोपद-ध्यात्\",\n    \"ref\": \"Baudhayana_Shulba_Sutra->२.६\"\n  },\n  {\n    \"verse\": \"चतुरश्रं प्रौगं चिकीर्षन्यावच्चिकीर्षेद्द्विस्तावतीं भूमिं समच-तुरश्रां कृत्वा पूर्वस्याः करण्याः मध्ये शङ्कुं निहन्यात् । तस्मिन्पाशौ प्रतिमुच्य दक्षिणोत्तरयोः श्रोण्योर्निपातयेत् । बहिस्पन्द्यमपच्छिन्द्यात्\",\n    \"ref\": \"Baudhayana_Shulba_Sutra->२.७\"\n  },\n  {\n    \"verse\": \"चतुरश्रमुभयतः प्रौगं चिकीर्षन्यावच्चिकीर्षेद्द्विस्तावतीं भूमिं दीर्घ-चतुरश्रां कृत्वा पूर्वस्याः करण्याः मध्ये शङ्कुं निहन्यात् । तस्मिन्पा-शौ प्रतिमुच्य दक्षिणोत्तरयोर्मध्यदेशयोर्निपातयेत् । बहिःस्पन्द्यमप-च्छिन्द्यात् । एतेनापरं प्रौगं व्याख्यातम्\",\n    \"ref\": \"Baudhayana_Shulba_Sutra->२.८\"\n  },\n  {\n    \"verse\": \"चतुरश्रं मण्डलं चि-कीर्षन्नक्ष्णयार्धं मध्यात्प्राचीमभ्यापातयेत् । यदतिशिष्यते तस्य सह तृतीयेन मण्डलं परिलिखेत्\",\n    \"ref\": \"Baudhayana_Shulba_Sutra->२.९\"\n  },\n  {\n    \"verse\": \"मण्डलं चतुरश्रं चिकीर्षन्विष्कम्भम-ष्टौ भागान्कृत्वा भागमेकोनत्रिंशधा विभज्याष्टाविंशतिभागानुद्धरेत् । भागस्य च षष्ठमष्टमभागोनम्\",\n    \"ref\": \"Baudhayana_Shulba_Sutra->२.१०\"\n  },\n  {\n    \"verse\": \"अपि वा पञ्चदशभागान्कृत्वा द्वा-वुद्धरेत् । सैषानित्या चतुरश्रकरणी\",\n    \"ref\": \"Baudhayana_Shulba_Sutra->२.११\"\n  },\n  {\n    \"verse\": \"प्रमाणं तृतीयेन वर्धयेत्तच्च चतुर्थेनात्मचतुस्त्रिंशोनेन । सविशेषः\",\n    \"ref\": \"Baudhayana_Shulba_Sutra->२.१२\"\n  },\n  {\n    \"verse\": \"अथाग्न्याधेयिके विहारे गार्हपत्यादाहवनीयस्यायतनम् । विज्ञाय-तेऽष्टषु प्रक्रमेषु ब्राह्मणोऽग्निमादधीतैकादशसु राजन्यो द्वादशसु वैश्य इति\",\n    \"ref\": \"Baudhayana_Shulba_Sutra->३.१\"\n  },\n  {\n    \"verse\": \"आयामतृतीयेन त्रीणि चतुरश्राण्यनूचीनानि कारयेत् । अपर-स्योत्तरस्यां श्रोण्यां गार्हपत्यः । तस्यैव दक्षिणेंऽसेऽन्वाहार्यपचनः पूर्वस्योत्तरेंऽस आहवनीयः\",\n    \"ref\": \"Baudhayana_Shulba_Sutra->३.२\"\n  },\n  {\n    \"verse\": \"अपि वा गार्हपत्याहवनीययोरन्तरालं पञ्चधा षोढा वा सम्भुज्य षष्ठं सप्तमं वा भागमागन्तुकमुपसमस्य समं त्रैधं विभज्य पूर्वस्मादन्ताद् द्वयोर्भागयोर्लक्षणं करोति । गार्हपत्या-हवनीययोरन्तौ नियम्य लक्षणेन दक्षिणापायम्य लक्षणे शङ्कुं निहन्ति । तद्दक्षिणाग्नेरायतनं भवति\",\n    \"ref\": \"Baudhayana_Shulba_Sutra->३.३\"\n  },\n  {\n    \"verse\": \"अपि वा प्रमाणं पञ्चमेन वर्धयेत् । तत्सर्वं पञ्चधा सम्भुज्यापरस्मादन्ताद्द्वयोर्भागयोर्लक्षणं करोति । पृष्ठ्यान्तयोः पाशौ प्रतिमुच्य लक्षणेन दक्षिणापायम्य लक्षणे शङ्कुं निहन्ति । तद्दक्षिणाग्नेरायतनं भवति\",\n    \"ref\": \"Baudhayana_Shulba_Sutra->३.४\"\n  },\n  {\n    \"verse\": \"विपर्यस्तैतेनोत्करो व्याख्यातः\",\n    \"ref\": \"Baudhayana_Shulba_Sutra->३.५\"\n  },\n  {\n    \"verse\": \"अपरेना-हवनीयं यजमानमात्री भवतीति दर्शपौर्णमासिकाया वेदेर्विज्ञायते\",\n    \"ref\": \"Baudhayana_Shulba_Sutra->३.६\"\n  },\n  {\n    \"verse\": \"तस्यास्त्रिभागोनं पश्चात्तिरश्ची । तस्या एवार्धं पुरस्तात्तिरश्ची । एवं दीर्घचतुरश्रमेकतोऽणिमद्विहृत्य स्रक्तिषु शङ्कून्निहन्यात्\",\n    \"ref\": \"Baudhayana_Shulba_Sutra->३.७\"\n  },\n  {\n    \"verse\": \"यावती पार्श्वमानी द्विरभ्यस्ता तावतीं रज्जुमुभयतः पाशां कृत्वा मध्ये लक्षणं करोति । दक्षिणयोः पार्श्वयोः पाशौ प्रतिमुच्य लक्षणेन दक्षिणापायम्य लक्षणे शङ्कुं निहन्यात् । तस्मिन्पाशौ प्रतिमुच्य लक्षणेन दक्षिणं पार्श्वं परिलिखेत् । एतेनोत्तरं पार्श्वं व्याख्यातम् । पूवं पार्श्वं तया द्विरभ्यस्तया परिलिखेत् । एवमपरम्\",\n    \"ref\": \"Baudhayana_Shulba_Sutra->३.८\"\n  },\n  {\n    \"verse\": \"दशपदा पश्चात्तिरश्ची द्वादशपदा प्राच्यष्टापदा पुरस्तात्तिरश्चीति पाशुबन्धिकाया वेदेर्विज्ञायते । मानयोगस्तस्या व्याख्यातः । रथसम्मितेत्येकेषाम् । विराट्सम्पन्ने-त्येकेषाम्\",\n    \"ref\": \"Baudhayana_Shulba_Sutra->३.९\"\n  },\n  {\n    \"verse\": \"शम्यामात्री चतुःस्रक्तिर्भवतीत्युत्तरवेदेर्विज्ञायते । समचतुरश्राविशेषात्\",\n    \"ref\": \"Baudhayana_Shulba_Sutra->३.१०\"\n  },\n  {\n    \"verse\": \"वितृतीया वेदिर्भवतीति पैतृक्या वेदेर्विज्ञायते । महावेदेस्तृतीयेन समचतुरश्रकृतायास्तृतीयकरणी भवतीति । नवमस्तु भूमेर्भागो भवति । यजमानमात्री चतुःस्रक्तिर्भवतीत्येकेषाम् । दिक्षु स्रक्तयो भवन्ति\",\n    \"ref\": \"Baudhayana_Shulba_Sutra->३.११\"\n  },\n  {\n    \"verse\": \"वेदितृतीये यजेतेति सौत्रामणिकीं वेदिमभ्युपदि-शन्ति । महावेदेस्तृतीयेन समचतुरश्रकृताया अष्टादशपदा पार्श्वमानी भवति । तस्यै दीर्घकरण्यामेकतोऽणिमत्करण्यां च यथाकामीति\",\n    \"ref\": \"Baudhayana_Shulba_Sutra->३.१२\"\n  },\n  {\n    \"verse\": \"प्राग्वंशः षोडशप्रक्रमायामो द्वादशव्यासोऽपि वा द्वादशप्रक्रमायामो दशव्यासः\",\n    \"ref\": \"Baudhayana_Shulba_Sutra->४.१\"\n  },\n  {\n    \"verse\": \"तस्य मध्ये द्वादशिको विहारः\",\n    \"ref\": \"Baudhayana_Shulba_Sutra->४.२\"\n  },\n  {\n    \"verse\": \"त्रिंशत्पदानि प्रक्रमा वा पश्चात्तिरश्ची भवति षट्त्रिंशत्प्राची चतुर्विंशतिः पुरस्तात्तिरश्चीति महावेदेर्विज्ञायते । मानयोगस्तस्या व्याख्यातः । आहवनीयात्षट् प्रक्रमान्महावेदिः\",\n    \"ref\": \"Baudhayana_Shulba_Sutra->४.३\"\n  },\n  {\n    \"verse\": \"तत एकस्मिन्सदः । तद्दशकम् । उदक् स-प्तविंशत्यरत्नयः । अष्टादशेत्येकेषाम्\",\n    \"ref\": \"Baudhayana_Shulba_Sutra->४.४\"\n  },\n  {\n    \"verse\": \"ततश्चतुर्षु हविर्धानम् । तद्दशकं द्वादशकं वा मानयोगस्तयोर्व्याख्यातः\",\n    \"ref\": \"Baudhayana_Shulba_Sutra->४.५\"\n  },\n  {\n    \"verse\": \"यूपावटीयाच्छ-ङ्कोरर्धप्रक्रममवशिष्योत्तरवेदिं विमिमीते । दशपदोत्तरवेदिर्भवतीति सोमे विज्ञायते । मानयोगस्तस्या व्याख्यातः\",\n    \"ref\": \"Baudhayana_Shulba_Sutra->४.६\"\n  },\n  {\n    \"verse\": \"चात्वालः शम्या-मात्रोऽपरिमितो वा\",\n    \"ref\": \"Baudhayana_Shulba_Sutra->४.७\"\n  },\n  {\n    \"verse\": \"अथोपरवाः प्रादेशमुखाः प्रादेशान्तरालाः । अरत्निमात्रं समचतुरश्रं विहृत्य स्रक्तिषु शङ्कून्निहन्यात् । अर्धप्रादेशे-नार्धप्रादेशेनैकैकं मण्डलं परिलिखेत्\",\n    \"ref\": \"Baudhayana_Shulba_Sutra->४.८\"\n  },\n  {\n    \"verse\": \"सदसः पूर्वार्धाद्द्विप्रक्रमम-वशिष्य धिष्ण्यानां द्विप्रादेशो विष्कम्भस्तथान्तरालाः\",\n    \"ref\": \"Baudhayana_Shulba_Sutra->४.९\"\n  },\n  {\n    \"verse\": \"आग्नीध्रा-गारस्य पार्श्वमानी पञ्चारत्निः\",\n    \"ref\": \"Baudhayana_Shulba_Sutra->४.१०\"\n  },\n  {\n    \"verse\": \"एतेन मार्जालीयो व्याख्यातः । तस्योदीचीं द्वारं कुर्वन्ति\",\n    \"ref\": \"Baudhayana_Shulba_Sutra->४.११\"\n  },\n  {\n    \"verse\": \"रथाक्षान्तराला यूपावटा भवन्तीत्येका-दशिन्यां विज्ञायते । तस्या दशानां च रथाक्षाणामेकादशानां च प-दानामष्टाङ्गुलस्य च चतुर्विंशं भागमाददीत । स प्रक्रमः स्यात् । तेन वेदिं विमिमीते\",\n    \"ref\": \"Baudhayana_Shulba_Sutra->४.१२\"\n  },\n  {\n    \"verse\": \"अथाश्वमेधे विंशत्याश्च रथाक्षाणामेकविंशत्याश्च पदानामष्टाङ्गुलस्य च चतुर्विंशं भागमाददीत । स प्रक्रमः स्यात् । तेन वेदिं विमिमीते\",\n    \"ref\": \"Baudhayana_Shulba_Sutra->४.१३\"\n  },\n  {\n    \"verse\": \"अथ प्राच्येकादशिन्यां यूपार्थं वेदेः पूर्वार्धात्प-दार्धव्यासमपच्छिद्य तत्पुरस्तात्प्राञ्चं दध्यात् । नात्राष्टाङ्गुलं विद्यते । न व्यतिषङ्गः\",\n    \"ref\": \"Baudhayana_Shulba_Sutra->४.१४\"\n  },\n  {\n    \"verse\": \"यूपावटाः पदविष्कम्भास्त्रिपदपरिणाहानि यूपोपराणीति\",\n    \"ref\": \"Baudhayana_Shulba_Sutra->४.१५\"\n  },\n  {\n    \"verse\": \"अर्धाष्टमाः पुरुषाः प्रथमोऽग्निः । अर्धनवमा द्वितीयः । अर्धदशमास्तृ-तीयः । एवमुत्तरोत्तरो विधाभ्यास एकशतविधात् । तदेतत्सप्तविध-प्रभृत्येकशतविधान्तम्\",\n    \"ref\": \"Baudhayana_Shulba_Sutra->५.१\"\n  },\n  {\n    \"verse\": \"अत ऊर्ध्वमेकशतविधानेव प्रत्याददीत । अनग्निकान्वा यज्ञक्रतूनाहरेत् । अन्यत्राश्वमेधात्\",\n    \"ref\": \"Baudhayana_Shulba_Sutra->५.२\"\n  },\n  {\n    \"verse\": \"अश्वमेधमप्राप्तं चेदाहरेदत ऊर्ध्वं विधामभ्यस्येन्नेतरदाद्रियेत\",\n    \"ref\": \"Baudhayana_Shulba_Sutra->५.३\"\n  },\n  {\n    \"verse\": \"अतीतं चेदाहरेदाहृत्य कृतान्तादेव प्रत्याददीत\",\n    \"ref\": \"Baudhayana_Shulba_Sutra->५.४\"\n  },\n  {\n    \"verse\": \"कथमु खलु विधामभ्यस्येत्\",\n    \"ref\": \"Baudhayana_Shulba_Sutra->५.५\"\n  },\n  {\n    \"verse\": \"यदन्य-त्प्रकृतेस्तत्पञ्चदश भागान्कृत्वा विधायां विधायां द्वौ द्वौ भागौ समस्येत् । ताभिरर्धाष्टमाभिरग्निं चिनुयात्\",\n    \"ref\": \"Baudhayana_Shulba_Sutra->५.६\"\n  },\n  {\n    \"verse\": \"ऊर्ध्वप्रमाणाभ्यासं जानोः पञ्चमस्य चतुर्विंशेनैके समामनन्ति\",\n    \"ref\": \"Baudhayana_Shulba_Sutra->५.७\"\n  },\n  {\n    \"verse\": \"अथ हैक एकविधप्रभृतीनपक्षपुच्छांश्चि-न्वते\",\n    \"ref\": \"Baudhayana_Shulba_Sutra->५.८\"\n  },\n  {\n    \"verse\": \"तन्नोपपद्यते पूर्वोत्तरविरोधात्\",\n    \"ref\": \"Baudhayana_Shulba_Sutra->५.९\"\n  },\n  {\n    \"verse\": \"अथ हैकेषां ब्राह्मणं भवति श्येनचिदग्नीनां पूर्वा ततिरिति\",\n    \"ref\": \"Baudhayana_Shulba_Sutra->५.१०\"\n  },\n  {\n    \"verse\": \"अथापरेषां न ज्यायांसं चित्वा कनी-यांसं चिन्वीतेति\",\n    \"ref\": \"Baudhayana_Shulba_Sutra->५.११\"\n  },\n  {\n    \"verse\": \"अथास्माकं । पक्षी भवति । न ह्यपक्षः पतितुमर्हति । अरत्निना पक्षौ द्राघीयांसौ भवतः । तस्मात्पक्षप्रवयांसि वयांसि । व्याममात्रौ पक्षौ च पुच्छं च भवतीति\",\n    \"ref\": \"Baudhayana_Shulba_Sutra->५.१२\"\n  },\n  {\n    \"verse\": \"नापक्षपुच्छः श्येनो विद्यते । न चासप्तविधस्य पक्षपुच्छानि विद्यन्ते । न च सप्त-विधं चित्वैकविधप्रसङ्गः । तस्मात्सप्तविध एव प्रथमोऽग्निः\",\n    \"ref\": \"Baudhayana_Shulba_Sutra->५.१३\"\n  },\n  {\n    \"verse\": \"भेदान्वर्जयेत् । अधरोत्तरयोः पार्श्वसन्धानं भेदा इत्युपदिशन्ति । तद-ग्न्यन्तेषु न विद्यते न स्रक्तिपार्श्वयोः\",\n    \"ref\": \"Baudhayana_Shulba_Sutra->५.१४\"\n  },\n  {\n    \"verse\": \"साहस्रं चिन्वीत प्रथमं चिन्वान इति\",\n    \"ref\": \"Baudhayana_Shulba_Sutra->५.१५\"\n  },\n  {\n    \"verse\": \"पञ्चमायां वा चितौ सङ्ख्यां पूरयेत्\",\n    \"ref\": \"Baudhayana_Shulba_Sutra->५.१६\"\n  },\n  {\n    \"verse\": \"द्विशताश्चेच्चिकीर्षेत्पञ्चचोडाभिर्नाकसदः समानसङ्ख्यं प्रतीयात्\",\n    \"ref\": \"Baudhayana_Shulba_Sutra->५.१७\"\n  },\n  {\n    \"verse\": \"पशुधर्मो ह वा अग्निः । यथा ह वै पशोर्दक्षिणेषामस्थ्नां यद्दक्षिणं पार्श्वं तदुत्तरेषामुत्तरं यदुत्तरेषां दक्षिणं तद्दक्षिणेषामुत्तरं यदवाक् चोर्ध्वं च तत्समानमेवमिष्टकानां रूपाण्युपदध्यात्\",\n    \"ref\": \"Baudhayana_Shulba_Sutra->६.१\"\n  },\n  {\n    \"verse\": \"या दक्षिणावृतो लेखास्ता दक्षिणत उपदध्यात् सव्यावृत उत्तरतः । ऋजुलेखाः पश्चाच्च पुरस्ताच्च भवन्ति । त्र्यालिखिता मध्ये । अथ या विशयस्था यथा ह वै पशोः पृष्ठवंशो नैवैकस्मिन्पार्श्वे व्यतिरेकेण वर्तते नैवापरस्मिन्नेवं तासामुपधानं प्रतीयात्\",\n    \"ref\": \"Baudhayana_Shulba_Sutra->६.२\"\n  },\n  {\n    \"verse\": \"अथापि ब्राह्मणं भवति । प्रजापतिर्वा अथर्वाग्निरेव दध्यङ्ङाथर्वणस्तस्येष्टका अस्थानीति\",\n    \"ref\": \"Baudhayana_Shulba_Sutra->६.३\"\n  },\n  {\n    \"verse\": \"तस्माद् बहिस्तन्वं चेच्चिनुयात्तन्वोपप्लवमध्यैरात्मोपप्लवमध्यात् सन्दध्यात्\",\n    \"ref\": \"Baudhayana_Shulba_Sutra->६.४\"\n  },\n  {\n    \"verse\": \"प्राञ्चमेनं चिनुत इति विज्ञायते\",\n    \"ref\": \"Baudhayana_Shulba_Sutra->६.५\"\n  },\n  {\n    \"verse\": \"अमृन्मयीभिरनिष्टकाभिर्न सङ्ख्यां पूरयेत्\",\n    \"ref\": \"Baudhayana_Shulba_Sutra->६.६\"\n  },\n  {\n    \"verse\": \"इष्टकचिद्वा अन्योऽग्निः पशुचिदन्य इत्येतस्माद्ब्राह्मणात्\",\n    \"ref\": \"Baudhayana_Shulba_Sutra->६.७\"\n  },\n  {\n    \"verse\": \"पशुर्वा एष यदग्निर्योनिः खलु वा एषा पशोर्विक्रियते यत्प्राची-नमैष्टाकाद्यजुः क्रियत इति च\",\n    \"ref\": \"Baudhayana_Shulba_Sutra->६.८\"\n  },\n  {\n    \"verse\": \"लोकबाधीनि द्रव्याण्यवटेषूपदध्यात्\",\n    \"ref\": \"Baudhayana_Shulba_Sutra->६.९\"\n  },\n  {\n    \"verse\": \"मण्डलमृषभं विकर्णीमितीष्टकासु लक्ष्माणि प्रतीयात्\",\n    \"ref\": \"Baudhayana_Shulba_Sutra->६.१०\"\n  },\n  {\n    \"verse\": \"इष्टकाम-न्त्रयोरिष्टकाव्यतिरेके लोकम्पृणाः सम्प्रद्यन्ते परिमाणाभावात्\",\n    \"ref\": \"Baudhayana_Shulba_Sutra->६.११\"\n  },\n  {\n    \"verse\": \"अती-तानेव वेष्टकागणानत्रोपदध्यात्\",\n    \"ref\": \"Baudhayana_Shulba_Sutra->६.१२\"\n  },\n  {\n    \"verse\": \"पञ्च लोकम्पृणाः\",\n    \"ref\": \"Baudhayana_Shulba_Sutra->६.१३\"\n  },\n  {\n    \"verse\": \"मन्त्रव्यतिरे-केऽक्ताः शर्कराः सन्धिषूपदध्यात्\",\n    \"ref\": \"Baudhayana_Shulba_Sutra->६.१४\"\n  },\n  {\n    \"verse\": \"प्राचीरुपदधाति प्रतीचीरुपदधा-तीति गणेषु रीतिवादः\",\n    \"ref\": \"Baudhayana_Shulba_Sutra->६.१५\"\n  },\n  {\n    \"verse\": \"प्राचीमुपदधाति प्रतीचीमुपदधातीति कर्तु-र्मुखवादः\",\n    \"ref\": \"Baudhayana_Shulba_Sutra->६.१६\"\n  },\n  {\n    \"verse\": \"पुरस्तादन्याः प्रतीचीरुपदधाति पश्चादन्याः प्राचीरित्यपवर्गः\",\n    \"ref\": \"Baudhayana_Shulba_Sutra->६.१७\"\n  },\n  {\n    \"verse\": \"चतुरश्रास्वेवैतदुपपद्यते\",\n    \"ref\": \"Baudhayana_Shulba_Sutra->६.१८\"\n  },\n  {\n    \"verse\": \"न खण्डामुपदध्यात् । न भिन्नामुपदध्यात् । न कृष्णामुपदध्यात् । न जीर्णामुपदध्यात् । न लक्ष्मणामुपदध्यात् । न स्वयमातृण्णां स्वयञ्चितावुपदध्यात्\",\n    \"ref\": \"Baudhayana_Shulba_Sutra->७.१\"\n  },\n  {\n    \"verse\": \"ऊर्ध्वप्रमाणमिष्टकानां जानोः पञ्चमेन कारयेत् । अर्धेन नाकसदां पञ्चचोडानां च\",\n    \"ref\": \"Baudhayana_Shulba_Sutra->७.२\"\n  },\n  {\n    \"verse\": \"यच्छोषपाकाभ्यां प्रतिह्रसेत पुरीषेण तत्सम्पूरयेत् पुरीषस्यानियतपरिमाणत्वात्\",\n    \"ref\": \"Baudhayana_Shulba_Sutra->७.३\"\n  },\n  {\n    \"verse\": \"व्यायाममात्री भवतीति गार्हपत्यचितेर्विज्ञायते\",\n    \"ref\": \"Baudhayana_Shulba_Sutra->७.४\"\n  },\n  {\n    \"verse\": \"चतुरश्रेत्येकेषां । परिमण्डले-त्येकेषाम्\",\n    \"ref\": \"Baudhayana_Shulba_Sutra->७.५\"\n  },\n  {\n    \"verse\": \"चतुरश्रं सप्तधा विभज्य तिरश्चीं त्रेधा विभजेत् । अपर-स्मिन्प्रस्तार उदीचीरुपदधाति\",\n    \"ref\": \"Baudhayana_Shulba_Sutra->७.६\"\n  },\n  {\n    \"verse\": \"समचतुरश्राश्चेदुपदध्याद्व्यायामषष्ठे-नेष्टकाः कारयेच्चतुर्थेन तृतीयेनेति । तासां नव प्रथमा द्वादश द्वितीया इति पूर्वस्मिन्प्रस्तार उपदधाति । पञ्च तृतीयाः षोडश प्रथमा इत्यपर-स्मिन्\",\n    \"ref\": \"Baudhayana_Shulba_Sutra->७.७\"\n  },\n  {\n    \"verse\": \"परिमण्डलायां यावत्सम्भवेत्तावत्समचतुरश्रं कृत्वा तन्नवधा विभजेत् प्रधींस्त्रिधा त्रिधेति । अपरं प्रस्तारं तथोपदध्याद्यथा प्रध्यनी-केषु स्रक्तयो भवन्ति\",\n    \"ref\": \"Baudhayana_Shulba_Sutra->७.८\"\n  },\n  {\n    \"verse\": \"धिष्ण्या एकचितीकाश्चतुरश्राः परिमण्डला वा\",\n    \"ref\": \"Baudhayana_Shulba_Sutra->७.९\"\n  },\n  {\n    \"verse\": \"तेषामाग्नीध्रीयं नवधा विभज्यैकस्याः स्थानेऽश्मानमुपदध्यात्\",\n    \"ref\": \"Baudhayana_Shulba_Sutra->७.१०\"\n  },\n  {\n    \"verse\": \"अथ होतुर्धिष्ण्यं नवधा विभज्य पूर्वांस्त्रिभागानेकैकं द्वेधा विभजेत्\",\n    \"ref\": \"Baudhayana_Shulba_Sutra->७.११\"\n  },\n  {\n    \"verse\": \"अथेतरान्नवधा नवधा विभज्य मध्यमपूर्वौ द्वौ भागौ समस्येत्\",\n    \"ref\": \"Baudhayana_Shulba_Sutra->७.१२\"\n  },\n  {\n    \"verse\": \"अथ मार्जालीयं त्रेधा विभज्य पूर्वापरौ भागौ पञ्चधा विभजेत्\",\n    \"ref\": \"Baudhayana_Shulba_Sutra->७.१३\"\n  },\n  {\n    \"verse\": \"उख्यभस्मना संसृज्येष्टकाः कारयेदिति\",\n    \"ref\": \"Baudhayana_Shulba_Sutra->७.१४\"\n  },\n  {\n    \"verse\": \"संवत्सरभृत एवैतदुपपद्यते न रात्रिभृतः\",\n    \"ref\": \"Baudhayana_Shulba_Sutra->७.१५\"\n  },\n  {\n    \"verse\": \"एवमस्य मन्त्रवती चितिकॢप्तिः\",\n    \"ref\": \"Baudhayana_Shulba_Sutra->७.१६\"\n  },\n  {\n    \"verse\": \"छन्दश्चितं त्रिषा-हस्रस्य परस्ताच्चिन्वीत कामविवेकात् तस्य रूपंश्येनाकृतिर्भवतीति\",\n    \"ref\": \"Baudhayana_Shulba_Sutra->७.१७\"\n  },\n  {\n    \"verse\": \"अथ वै भवति श्येनचितं चिन्वीत सुवर्गकाम इति\",\n    \"ref\": \"Baudhayana_Shulba_Sutra->८.१\"\n  },\n  {\n    \"verse\": \"आकृतिद्वैविध्यम् । चतुराश्रात्मा श्येनाकृतिश्च\",\n    \"ref\": \"Baudhayana_Shulba_Sutra->८.२\"\n  },\n  {\n    \"verse\": \"विज्ञायते उभयं ब्राह्मणम्\",\n    \"ref\": \"Baudhayana_Shulba_Sutra->८.३\"\n  },\n  {\n    \"verse\": \"पञ्च द-क्षिणायां श्रोण्यामुपदधाति पञ्चोत्तरस्याम् । बस्तो वय इति दक्षिणेंऽस उपदधाति । वृष्णिर्वय इत्युत्तरे । व्याघ्रो वय इति दक्षिणे पक्ष उप-दधाति । सिंहो वय इत्युत्तरे पुरुषो वय इति मध्य इति च\",\n    \"ref\": \"Baudhayana_Shulba_Sutra->८.४\"\n  },\n  {\n    \"verse\": \"अथापरं वयसां वा एष प्रतिमया चीयते यदग्निरिति । उत्पततां छाययेत्यर्थः\",\n    \"ref\": \"Baudhayana_Shulba_Sutra->८.५\"\n  },\n  {\n    \"verse\": \"समचतुरश्राभिरग्निं चिनुते दैव्यस्य च मानुषस्य च व्यावृत्त्या इति मैत्रायणीयब्राह्मणं भवति\",\n    \"ref\": \"Baudhayana_Shulba_Sutra->८.६\"\n  },\n  {\n    \"verse\": \"तस्येष्टकाः कारयेत् पुरुषस्य चतुर्थेन पञ्च-मेन षष्ठेन दशमेनेति\",\n    \"ref\": \"Baudhayana_Shulba_Sutra->८.७\"\n  },\n  {\n    \"verse\": \"अथाग्निं विमिमीते\",\n    \"ref\": \"Baudhayana_Shulba_Sutra->८.८\"\n  },\n  {\n    \"verse\": \"यावान्पुरुष ऊर्ध्वबा-हुस्तावदन्तराले वेणोश्छिद्रे करोति । मध्ये तृतीयं । यदमुत्र स्पन्द्यया करोति तदिह वेणुना करोति\",\n    \"ref\": \"Baudhayana_Shulba_Sutra->८.९\"\n  },\n  {\n    \"verse\": \"तस्यात्मा समचतुरश्रश्चत्वारः पुरुषाः । पक्षः समचतुरश्रः पुरुषः । स तु दक्षिणतोऽरत्निना द्राघीयान् । एतेनोत्तरः पक्षो व्याख्यातः । पुच्छः समचतुरश्रः पुरुषः । तमवस्ता-त्प्रादेशेन वर्धयेत् । एवं सारत्नि प्रादेशा सप्तविधः सम्प्रद्यतः\",\n    \"ref\": \"Baudhayana_Shulba_Sutra->८.१०\"\n  },\n  {\n    \"verse\": \"उपधाने पक्षाग्रादुत्तरतः पुरुषतृतीयवेलायां चतस्रः पञ्चम्यस्तासामभितो द्वे द्वे पादेष्टके ततोऽष्टौ चतुर्थ्यः । पक्षशेषं षड्भागीयाभिः प्रच्छादयेत् । एतेनोत्तरः पक्षो व्याख्यातः\",\n    \"ref\": \"Baudhayana_Shulba_Sutra->८.११\"\n  },\n  {\n    \"verse\": \"पूर्वापरयोः पुच्छपार्श्वयोश्चतुर्भागीया उपदध्यात् । दक्षिणोत्तरयोः पादेष्टकाः । शेषमग्निं पञ्चमभागीयाभिः प्रच्छादयेत्\",\n    \"ref\": \"Baudhayana_Shulba_Sutra->८.१२\"\n  },\n  {\n    \"verse\": \"एष द्विशतः प्रस्तारः\",\n    \"ref\": \"Baudhayana_Shulba_Sutra->८.१३\"\n  },\n  {\n    \"verse\": \"अपरस्मिन्प्रस्तारे पक्षाग्रा-दुत्तरतोऽर्धव्यायामवेलायां तिस्रस्तिस्रः षष्ठ्यो द्वे द्वे द्विपदे इति विपर्या-समुपदध्यात् । तथोत्तरे\",\n    \"ref\": \"Baudhayana_Shulba_Sutra->८.१४\"\n  },\n  {\n    \"verse\": \"दक्षिणस्यां श्रोण्यां नव षष्ठ्यश्चतुरश्रकृताः । तथोत्तरस्याम्\",\n    \"ref\": \"Baudhayana_Shulba_Sutra->८.१५\"\n  },\n  {\n    \"verse\": \"नव नव षष्ठ्यो द्वे द्वे दिपदे इति दक्षिणादंसादु-त्तरादंसाद्विपर्यासमुपदध्यात्\",\n    \"ref\": \"Baudhayana_Shulba_Sutra->८.१६\"\n  },\n  {\n    \"verse\": \"शेषमग्निं पञ्चमभागीयाभिः प्रच्छादयेत्\",\n    \"ref\": \"Baudhayana_Shulba_Sutra->८.१७\"\n  },\n  {\n    \"verse\": \"एष द्विशतः प्रस्तारो व्यत्यासं चिनुयाद्यावतः प्रस्तारांश्चिकीर्षेत्\",\n    \"ref\": \"Baudhayana_Shulba_Sutra->८.१८\"\n  },\n  {\n    \"verse\": \"अथापरः\",\n    \"ref\": \"Baudhayana_Shulba_Sutra->९.१\"\n  },\n  {\n    \"verse\": \"पुरुषस्य पञ्चम्यः । ता एवैकतोऽध्यर्धाः । तासामर्ध्याः पाद्याश्च\",\n    \"ref\": \"Baudhayana_Shulba_Sutra->९.२\"\n  },\n  {\n    \"verse\": \"उपधाने । पूर्वापरयोः पक्षपार्श्वयोरर्धेष्टका उदीचीरुपदध्यात् । तथोत्तरे\",\n    \"ref\": \"Baudhayana_Shulba_Sutra->९.३\"\n  },\n  {\n    \"verse\": \"दक्षिणोत्तरयोः पुच्छपार्श्वयोश्चतस्रश्चतस्रोऽध्यर्धा उदीचीः । पुच्छस्यावस्ताच्चतस्रोऽर्धेष्टका उदीचीः । तासामभितो द्वे पादेष्टके । जघनेन पुच्छाप्ययोरेकैकामर्धेष्टकां प्राचीम्\",\n    \"ref\": \"Baudhayana_Shulba_Sutra->९.४\"\n  },\n  {\n    \"verse\": \"शेषमग्निं पञ्चमभा-गीयाभिः प्रच्छादयेत्\",\n    \"ref\": \"Baudhayana_Shulba_Sutra->९.५\"\n  },\n  {\n    \"verse\": \"एष द्विशतः प्रस्तारः\",\n    \"ref\": \"Baudhayana_Shulba_Sutra->९.६\"\n  },\n  {\n    \"verse\": \"अपरस्मिन् प्रस्तार आत्मस्रक्तिषु चतस्रः पादेष्टका उपदध्यात् । तासामभितो द्वे द्वे अर्धेष्टके । पूर्वस्मिन्ननिके पञ्च\",\n    \"ref\": \"Baudhayana_Shulba_Sutra->९.७\"\n  },\n  {\n    \"verse\": \"पक्षाग्रयोस्तिस्रस्तिस्रोऽध्यर्धा उदीचीः । तासामन्तरलेष्वेकैकामर्धेष्टकां प्राचीम्\",\n    \"ref\": \"Baudhayana_Shulba_Sutra->९.८\"\n  },\n  {\n    \"verse\": \"शेषमग्निं पञ्चमभागीयाभिः प्रच्छादयेत्\",\n    \"ref\": \"Baudhayana_Shulba_Sutra->९.९\"\n  },\n  {\n    \"verse\": \"एष द्विशतः प्रस्तारो व्यत्यासं चिनुयाद्यावतः प्रस्तारांश्चिकीर्षेत्\",\n    \"ref\": \"Baudhayana_Shulba_Sutra->९.१०\"\n  },\n  {\n    \"verse\": \"अथ वक्रपक्षो व्यस्तपुच्छः\",\n    \"ref\": \"Baudhayana_Shulba_Sutra->१०.१\"\n  },\n  {\n    \"verse\": \"तस्येष्टकाः कारयेत्पुरुषस्य चतुर्थ्यः । तासामर्ध्याः पाद्याश्च । नित्यमक्ष्ण्यापच्छेदनमनादेशे\",\n    \"ref\": \"Baudhayana_Shulba_Sutra->१०.२\"\n  },\n  {\n    \"verse\": \"पादेष्टका-श्चतुर्भिः परिगृह्णीयादर्धपदेन पदेनाध्यर्धपदेन पदसविशेषेणेति । ते द्वे यथा दीर्घसंश्लिष्टे स्यातां तथार्धेष्टकां कारयेत्\",\n    \"ref\": \"Baudhayana_Shulba_Sutra->१०.३\"\n  },\n  {\n    \"verse\": \"अथाग्निं विमिमीत । आत्मा द्विपुरुषायामो दशपदव्यासः । तस्य दक्षिणादंसादुत्तर-तोऽध्यर्धप्रक्रमे लक्षणं करोति । एवमपरतः । तयोरुपरिष्टात्स्पन्द्यां नियम्यांसमपच्छिन्द्यात् । एतेनेतरासां स्रक्तीनामपच्छेदा व्याख्याताः । स आत्मा\",\n    \"ref\": \"Baudhayana_Shulba_Sutra->१०.४\"\n  },\n  {\n    \"verse\": \"शिरोऽर्धषष्ठपदायाममर्धपुरुषव्यासं । तस्यांसौ प्रक्रमेण प्रक्रमेणापच्छिन्द्यात्\",\n    \"ref\": \"Baudhayana_Shulba_Sutra->१०.५\"\n  },\n  {\n    \"verse\": \"पुच्छस्य षट्पदा प्राची द्विपुरुषोदीची । तस्य पूर्वे स्रक्ति त्रिभिस्त्रिभिः प्रक्रमैरपच्छिन्द्यात्\",\n    \"ref\": \"Baudhayana_Shulba_Sutra->१०.६\"\n  },\n  {\n    \"verse\": \"पक्षो द्वाद-शपदायामो दशपदव्यासः । तस्य मध्यात्प्राञ्चि षट्पदानि प्रक्रम्य शङ्कुं निहन्यात् । श्रोण्योरेकैकम् । अथैनं स्पन्द्यया परिचिनुयात् । अन्त-स्पन्द्यमपच्छिद्य तत्पुरस्तात् प्राञ्चं दध्यात् । स निर्णामः । एतेनोत्तरस्य पक्षस्य निर्णामो व्याख्यातः\",\n    \"ref\": \"Baudhayana_Shulba_Sutra->१०.७\"\n  },\n  {\n    \"verse\": \"पक्षाग्रयोः प्रक्रमप्रमाणानि पञ्च पञ्च चतुरश्राण्यनूचीनानि कृत्वा सर्वाण्यवाञ्चमक्ष्णयापच्छिन्द्यादर्धान्यु-द्धरेत्\",\n    \"ref\": \"Baudhayana_Shulba_Sutra->१०.८\"\n  },\n  {\n    \"verse\": \"एवं सारत्निप्रादेशः सप्तविधः सम्पद्यतः\",\n    \"ref\": \"Baudhayana_Shulba_Sutra->१०.९\"\n  },\n  {\n    \"verse\": \"अभितः । तयोरवस्तादभितस्तिस्रस्तिस्रश्चतुरश्रपाद्याः । शेषे पादेष्टकाः\",\n    \"ref\": \"Baudhayana_Shulba_Sutra->१०.१०\"\n  },\n  {\n    \"verse\": \"अपि वा शिरसोऽग्रे हंसमुखीमुपदध्यात्तस्य अवस्ताच्चतुर्थीमुपदध्यात्पादेष्टके अभितः । तयोरवस्तादभितस्तिस्रस्तिस्रश्चतुरश्रपाद्याः । शेषे पादेष्ट-काः\",\n    \"ref\": \"Baudhayana_Shulba_Sutra->१०.११\"\n  },\n  {\n    \"verse\": \"शिरसोऽवस्तात्पञ्चपादेष्टका व्यतिषक्ता उपदध्यात् । तथा पुच्छस्य पुरस्तात् यद्यदपच्छिन्नं तस्मिन्नर्धेष्टकाः पादेष्टकाश्चोपदध्यात्\",\n    \"ref\": \"Baudhayana_Shulba_Sutra->१०.१२\"\n  },\n  {\n    \"verse\": \"शेषमग्निं चतुर्भागीयाभिः प्रच्छादयेत् । पाद्याभिः सार्ध्याभिः सङ्ख्यां पूरयेत्\",\n    \"ref\": \"Baudhayana_Shulba_Sutra->१०.१३\"\n  },\n  {\n    \"verse\": \"एष द्विशतः प्रस्तारः\",\n    \"ref\": \"Baudhayana_Shulba_Sutra->१०.१४\"\n  },\n  {\n    \"verse\": \"अपरस्मिन्प्रस्तारे हंसमुखी-श्चतस्रश्चतसृभिः पादेष्टकाभिः संयोजयेद्यथा दीर्घचतुरश्रं सम्पद्यते । तत्तिर्यक् स्वयमातृण्णावकाश उपदध्यात्\",\n    \"ref\": \"Baudhayana_Shulba_Sutra->१०.१५\"\n  },\n  {\n    \"verse\": \"हंसमुख्यौ प्रतीच्यौ पुच्छाप्ययेऽर्धपदेनात्मनि विशये । तयोरवस्तादभितस्तिस्रः पादेष्टकाः प्राङ्मुखीरुपदध्यात्\",\n    \"ref\": \"Baudhayana_Shulba_Sutra->१०.१६\"\n  },\n  {\n    \"verse\": \"पुच्छस्यावस्तात्पञ्चदश पादेष्टका व्यतिषक्ता उपदध्यात्\",\n    \"ref\": \"Baudhayana_Shulba_Sutra->१०.१७\"\n  },\n  {\n    \"verse\": \"पादेष्टके अर्धेष्टकेति पक्षपत्राणां प्राचीर्व्यत्यासं चिनु-यात्\",\n    \"ref\": \"Baudhayana_Shulba_Sutra->१०.१८\"\n  },\n  {\n    \"verse\": \"विशये यदपच्छिन्नं तस्मिन्नर्धेष्टकाः पादेष्टकाश्चोपदध्यात्\",\n    \"ref\": \"Baudhayana_Shulba_Sutra->१०.१९\"\n  },\n  {\n    \"verse\": \"शेषमग्निं चतुर्भागीयाभिः प्रच्छादयेत् । पाद्याभिः सार्ध्याभिः सङ्ख्यां पूरयेत्\",\n    \"ref\": \"Baudhayana_Shulba_Sutra->१०.२०\"\n  },\n  {\n    \"verse\": \"अथापरः\",\n    \"ref\": \"Baudhayana_Shulba_Sutra->११.१\"\n  },\n  {\n    \"verse\": \"पुरुषस्य पञ्चमीभिः शतमशीतिः सप्तार्धं च सारत्निप्रादेशः सप्तविधः सम्पद्यते\",\n    \"ref\": \"Baudhayana_Shulba_Sutra->११.२\"\n  },\n  {\n    \"verse\": \"तासां पञ्चाशद्द्वे चात्मन्यर्धचतुर्थ्यः शिरसि । पञ्चदश पुच्छे । अष्टपञ्चाशत्सार्ध्या दक्षिणे पक्ष उपदध्यात् । तथोत्तरे\",\n    \"ref\": \"Baudhayana_Shulba_Sutra->११.३\"\n  },\n  {\n    \"verse\": \"अर्धव्यायामेन स्रक्तीनामपच्छेदः । सन्नतं पुच्छं । पक्षयोस्त्रिभि-स्त्रिभिररत्निभिरपनामः । अध्यर्ध्याभिः षट् षट् पत्राणि कुर्यात् । आकृतिः शिरसो नित्या\",\n    \"ref\": \"Baudhayana_Shulba_Sutra->११.४\"\n  },\n  {\n    \"verse\": \"अथेष्टकानां विकाराः\",\n    \"ref\": \"Baudhayana_Shulba_Sutra->११.५\"\n  },\n  {\n    \"verse\": \"पुरुषस्य पञ्चम्यस्ता एवैकतोऽध्यर्धाः । ता एवैकतः सपादाः । पञ्चमभागीयायाः पाद्याः सार्ध्याः । तथाध्यर्धायाः । तयोश्चाष्टमभागौ तथा श्लेषयेद्यथा तिस्रः स्रक्तयो भवन्ति । पञ्चमभागीयायाश्चाष्टम्यः । तानि दश\",\n    \"ref\": \"Baudhayana_Shulba_Sutra->११.६\"\n  },\n  {\n    \"verse\": \"आत्मनि पञ्चमभागीयाः सार्ध्या उपदध्यात् । तथा पुच्छे\",\n    \"ref\": \"Baudhayana_Shulba_Sutra->११.७\"\n  },\n  {\n    \"verse\": \"पक्षयोश्चाध्यर्धाः सार्ध्याः\",\n    \"ref\": \"Baudhayana_Shulba_Sutra->११.८\"\n  },\n  {\n    \"verse\": \"शिरसि याः सम्भवन्ति\",\n    \"ref\": \"Baudhayana_Shulba_Sutra->११.९\"\n  },\n  {\n    \"verse\": \"अपरस्मिन्प्रस्तारे पूर्वयोः पक्षाप्य-ययोरेकैकामुभयीमुपदध्यात् । एकैकामपरयोः । द्वे द्वे शिरसः पार्श्वयोः\",\n    \"ref\": \"Baudhayana_Shulba_Sutra->११.१०\"\n  },\n  {\n    \"verse\": \"पुच्छस्यावस्तादध्यर्धाः प्राचीर्यथावकाशम् । पार्श्वयोः पाद्याः साष्टमभागाः\",\n    \"ref\": \"Baudhayana_Shulba_Sutra->११.११\"\n  },\n  {\n    \"verse\": \"पक्षयोश्चाध्यर्धाः सावयवाः\",\n    \"ref\": \"Baudhayana_Shulba_Sutra->११.१२\"\n  },\n  {\n    \"verse\": \"शेषं यथायोगं यथासङ्ख्यं यथाधर्मं चोपदध्यात्\",\n    \"ref\": \"Baudhayana_Shulba_Sutra->११.१३\"\n  },\n  {\n    \"verse\": \"कङ्कचित एतेनात्मा पुच्छं च व्याख्यातम्\",\n    \"ref\": \"Baudhayana_Shulba_Sutra->१२.१\"\n  },\n  {\n    \"verse\": \"शिरसि पञ्चोपदध्यात् । तस्याकृतिर्व्याख्यात\",\n    \"ref\": \"Baudhayana_Shulba_Sutra->१२.२\"\n  },\n  {\n    \"verse\": \"सप्तपञ्चाशद्दक्षिणे पक्ष उपदध्यात् । तथोत्तरे\",\n    \"ref\": \"Baudhayana_Shulba_Sutra->१२.३\"\n  },\n  {\n    \"verse\": \"व्यायामेन सप्रादेशेन पक्षयोरपनामः । पञ्चमभागीयार्ध्याभिः षट् षट् पत्राणि कुर्यात् । अध्यर्धावशिष्यते\",\n    \"ref\": \"Baudhayana_Shulba_Sutra->१२.४\"\n  },\n  {\n    \"verse\": \"तया पुच्छस्यावस्तात् पादावरत्निमात्रावरत्न्यन्तरालौ प्रादेशव्यासौ भवतः । तयोरवस्ताद-भितो द्वौद्वावष्टमभागौ प्राग्भेदावुपदध्यात्\",\n    \"ref\": \"Baudhayana_Shulba_Sutra->१२.५\"\n  },\n  {\n    \"verse\": \"एवं सारत्निप्रादेशः सप्त-विधः सम्पद्यते\",\n    \"ref\": \"Baudhayana_Shulba_Sutra->१२.६\"\n  },\n  {\n    \"verse\": \"अथेष्टकानां विकाराः । पञ्चमभागीयाः सावयवाः । पादेष्टकां चतुर्भिः परिगृह्णीयादर्धप्रादेशेनाध्यर्धप्रादेशेन प्रादेशेन प्रा-देशसविशेषेनेति । अध्यर्धेष्टकां चतुर्भिः परिगृह्णीयादर्धव्यायामेन द्वा-भ्यामरत्निभ्यामरत्निसविशेषेनेति । ताः षट्\",\n    \"ref\": \"Baudhayana_Shulba_Sutra->१२.७\"\n  },\n  {\n    \"verse\": \"तासां चतुरश्रपाद्याः साष्टमभागाः पादयोरुपधाय शेषं यथायोगं यथासङ्ख्यं यथाधर्मं चोपदध्यात्\",\n    \"ref\": \"Baudhayana_Shulba_Sutra->१२.८\"\n  },\n  {\n    \"verse\": \"अलजचित एतेनात्मा शिरः पुच्छं च व्याख्यातं पादावपोद्धृत्य\",\n    \"ref\": \"Baudhayana_Shulba_Sutra->१३.१\"\n  },\n  {\n    \"verse\": \"त्रिषष्टिर्दक्षिणे पक्ष उपदध्यात् । तथोत्तरे\",\n    \"ref\": \"Baudhayana_Shulba_Sutra->१३.२\"\n  },\n  {\n    \"verse\": \"पुरुषेण पक्षयोरपनामः\",\n    \"ref\": \"Baudhayana_Shulba_Sutra->१३.३\"\n  },\n  {\n    \"verse\": \"अपरस्मादपनामात्प्राञ्चमरत्निं मित्वा तस्मिन्स्पन्द्यां नियम्यापरं पक्षप-त्रापच्छेदमन्वायच्छेत्\",\n    \"ref\": \"Baudhayana_Shulba_Sutra->१३.४\"\n  },\n  {\n    \"verse\": \"एवं पञ्च पञ्चम्यः सार्ध्या उद्धृता भवन्ति\",\n    \"ref\": \"Baudhayana_Shulba_Sutra->१३.५\"\n  },\n  {\n    \"verse\": \"पादेष्टकामपनाम उपध्याय तासां चतुरश्र पाद्याः साष्टमभागा अपोद्धृत्य शेषं यथायोगं यथासङ्ख्यं यथाधर्मं चोपदध्यात्\",\n    \"ref\": \"Baudhayana_Shulba_Sutra->१३.६\"\n  },\n  {\n    \"verse\": \"प्रौगचितं चिन्वीतेति\",\n    \"ref\": \"Baudhayana_Shulba_Sutra->१४.१\"\n  },\n  {\n    \"verse\": \"यावानग्निः सारत्निप्रादेशस्तावत्प्रौगं कृत्वा तस्यापरस्याः करण्या द्वादशेनेष्टकास्तदर्धव्यासाः कारयेत् । तासाम-र्ध्याः पाद्याश्च\",\n    \"ref\": \"Baudhayana_Shulba_Sutra->१४.२\"\n  },\n  {\n    \"verse\": \"तासां द्वे अर्धेष्टके बाह्यसविशेषे चुबुक उपदध्या-दर्ध्याश्चान्तयोः\",\n    \"ref\": \"Baudhayana_Shulba_Sutra->१४.३\"\n  },\n  {\n    \"verse\": \"शेषमग्निं बृहतीभिः प्रच्छादयेदर्धेष्टकाभिः सङ्ख्यां पूरयेत्\",\n    \"ref\": \"Baudhayana_Shulba_Sutra->१४.४\"\n  },\n  {\n    \"verse\": \"अपरस्मिन्प्रस्तारेऽपरस्मिन्ननीके सप्तचत्वारिंशत्पादेष्टका व्य-तिषक्ता उपदध्यात्\",\n    \"ref\": \"Baudhayana_Shulba_Sutra->१४.५\"\n  },\n  {\n    \"verse\": \"चुबुक एकां शूलपाद्याम्\",\n    \"ref\": \"Baudhayana_Shulba_Sutra->१४.६\"\n  },\n  {\n    \"verse\": \"दीर्घे चेतरे चतस्रः स्वयमातृण्णावकाश उपदध्यादर्ध्याश्चान्तयोः\",\n    \"ref\": \"Baudhayana_Shulba_Sutra->१४.७\"\n  },\n  {\n    \"verse\": \"शेषमग्निं बृहतीभिः प्राचीभिः प्रच्छादयेदर्धेष्टकाभिः सङ्ख्यां पूरयेत्\",\n    \"ref\": \"Baudhayana_Shulba_Sutra->१४.८\"\n  },\n  {\n    \"verse\": \"उभयतः प्रौगं चिन्वीतेति\",\n    \"ref\": \"Baudhayana_Shulba_Sutra->१५.१\"\n  },\n  {\n    \"verse\": \"यावानग्निः सारत्निप्रादेशस्तावदुभयतः प्रौगं कृत्वा नवमेन तिर्यङ्मान्याः प्रौगचितोक्ता विकाराः\",\n    \"ref\": \"Baudhayana_Shulba_Sutra->१५.२\"\n  },\n  {\n    \"verse\": \"तथोपधानम्\",\n    \"ref\": \"Baudhayana_Shulba_Sutra->१५.३\"\n  },\n  {\n    \"verse\": \"अपरस्मिन्प्रस्तारे चुबुकयोर्द्ध्वे पादेष्टके उपदध्यात् । सन्ध्यन्तयोश्च दीर्घपाद्ये\",\n    \"ref\": \"Baudhayana_Shulba_Sutra->१५.४\"\n  },\n  {\n    \"verse\": \"दीर्घे चेतरे च चतस्रः स्वयमातृण्णावकाश उपदध्या-दर्ध्याश्चान्तयोः\",\n    \"ref\": \"Baudhayana_Shulba_Sutra->१५.५\"\n  },\n  {\n    \"verse\": \"शेषमग्निं बृहतीभिः प्राचीभिः प्रच्छादयेदर्धेष्टकाभिः सङ्ख्यां पूरयेत्\",\n    \"ref\": \"Baudhayana_Shulba_Sutra->१५.६\"\n  },\n  {\n    \"verse\": \"रथचक्रचितं चिन्वीतेति विज्ञायते\",\n    \"ref\": \"Baudhayana_Shulba_Sutra->१६.१\"\n  },\n  {\n    \"verse\": \"द्वयानि तु खलु रथचक्राणि भवन्ति साराणि च प्रधियुक्तानि च । अविशेषात्ते मन्यामहेऽन्यतर-स्याकृतिरिति\",\n    \"ref\": \"Baudhayana_Shulba_Sutra->१६.२\"\n  },\n  {\n    \"verse\": \"अथाग्निं विमिमीते । यावानग्निः सारत्निप्रादेश-स्तावतीं भूमिं परिमण्डलां कृत्वा तस्मिन्यावत्सम्भवेत्तावत्समचतुरश्रं कृत्वा तस्य करण्या द्वादशेनेष्टकाः कारयेत्\",\n    \"ref\": \"Baudhayana_Shulba_Sutra->१६.३\"\n  },\n  {\n    \"verse\": \"तासां षट् प्रधावुपधाय शेषमष्टधा विभजेत्\",\n    \"ref\": \"Baudhayana_Shulba_Sutra->१६.४\"\n  },\n  {\n    \"verse\": \"अपरं प्रस्तारं तथोपदध्याद्यथा प्रध्यनीकेषु स्र-क्तयो भवन्ति\",\n    \"ref\": \"Baudhayana_Shulba_Sutra->१६.५\"\n  },\n  {\n    \"verse\": \"अथापरः\",\n    \"ref\": \"Baudhayana_Shulba_Sutra->१६.६\"\n  },\n  {\n    \"verse\": \"पुरुषार्धात्पञ्चदशेनेष्टकाः समचतुरश्राः कारयेन्मानार्थाः\",\n    \"ref\": \"Baudhayana_Shulba_Sutra->१६.७\"\n  },\n  {\n    \"verse\": \"तासां द्वे शते पञ्चविंशतिश्च सारत्निप्रादेशः सप्तविधः सम्पद्यते\",\n    \"ref\": \"Baudhayana_Shulba_Sutra->१६.८\"\n  },\n  {\n    \"verse\": \"तास्वन्याश्चतुःषष्टिमावपेत् । ताभिः समचतुरश्रं करोति । तस्य षोडशेष्टका पार्श्वमानी भवति । त्रयस्त्रिंशदतिशिष्यन्ते । ताभिरन्तान्सर्वशः परिचिनुयात्\",\n    \"ref\": \"Baudhayana_Shulba_Sutra->१६.९\"\n  },\n  {\n    \"verse\": \"नाभिः षोडश मध्यमाः । चतुःष-ष्टिरराश्चतुःषष्टिर्वेदिः । नेमिः शेषाः\",\n    \"ref\": \"Baudhayana_Shulba_Sutra->१६.१०\"\n  },\n  {\n    \"verse\": \"नाभिमन्ततः परिलिखेत् । नेमिमन्ततश्चान्तरतश्च परिलिख्य । नेमिनाभ्योरन्तरालं द्वात्रिंशद्धा वि-भज्य विपर्यासं भागानुद्धरेत् । एवमावाप उद्धृतो भवति\",\n    \"ref\": \"Baudhayana_Shulba_Sutra->१६.११\"\n  },\n  {\n    \"verse\": \"नेमिं चतुःषष्टिं कृत्वा व्यवलिख्य मध्ये परिकृषेत् । ता अष्टाविंशतिशतं भवन्ति\",\n    \"ref\": \"Baudhayana_Shulba_Sutra->१६.१२\"\n  },\n  {\n    \"verse\": \"अरांश्चतुर्धा चतुर्धा नाभिमष्टधा विभजेत्\",\n    \"ref\": \"Baudhayana_Shulba_Sutra->१६.१३\"\n  },\n  {\n    \"verse\": \"एष प्रथमः प्रस्तारः\",\n    \"ref\": \"Baudhayana_Shulba_Sutra->१६.१४\"\n  },\n  {\n    \"verse\": \"अपरस्मिन्प्रस्तारे नाभिमन्ततश्चतुर्थवेलायां परिकृषेत् । नेमिमन्तरतः\",\n    \"ref\": \"Baudhayana_Shulba_Sutra->१६.१५\"\n  },\n  {\n    \"verse\": \"नेमिमन्तरतश्चतुःषष्टिं कृत्वा व्यवलिखेत्\",\n    \"ref\": \"Baudhayana_Shulba_Sutra->१६.१६\"\n  },\n  {\n    \"verse\": \"अराणां पञ्चधा विभाग आपरिकर्षणयोः\",\n    \"ref\": \"Baudhayana_Shulba_Sutra->१६.१७\"\n  },\n  {\n    \"verse\": \"नेम्यामन्तरालेषु द्वे द्वे नाभ्यामन्त-रालेष्वेकैकां\",\n    \"ref\": \"Baudhayana_Shulba_Sutra->१६.१८\"\n  },\n  {\n    \"verse\": \"यच्छेषं नाभेस्तदष्टधा विभजेत्\",\n    \"ref\": \"Baudhayana_Shulba_Sutra->१६.१९\"\n  },\n  {\n    \"verse\": \"स एष षोडशकरणः सारो रथचक्रचित्\",\n    \"ref\": \"Baudhayana_Shulba_Sutra->१६.२०\"\n  },\n  {\n    \"verse\": \"द्रोणचितं चिन्वीतेति विज्ञायते\",\n    \"ref\": \"Baudhayana_Shulba_Sutra->१७.१\"\n  },\n  {\n    \"verse\": \"द्वयानि तु खलु द्रोणानि भवन्ति चतुरश्राणि च परिमण्डलानि च । अविशेषात्ते मन्यामहेऽन्य-तरस्याकृतिरिति\",\n    \"ref\": \"Baudhayana_Shulba_Sutra->१७.२\"\n  },\n  {\n    \"verse\": \"अथाग्निं विमिमीते । चतुरश्र आत्मा भवति । तस्य त्रयः पुरुषास्त्रिभागोनाः पर्श्वमानी\",\n    \"ref\": \"Baudhayana_Shulba_Sutra->१७.३\"\n  },\n  {\n    \"verse\": \"पश्चात्त्सरुर्भवति । तस्यार्धपुरुषो दशाङ्गुलानि च प्राची । त्रिभागोनः पुरुष उदीचीति\",\n    \"ref\": \"Baudhayana_Shulba_Sutra->१७.४\"\n  },\n  {\n    \"verse\": \"एवं सारत्निप्रादेशः सप्तविधः सम्पद्यते\",\n    \"ref\": \"Baudhayana_Shulba_Sutra->१७.५\"\n  },\n  {\n    \"verse\": \"अथेष्टकानां विकाराः । पुरुषस्य षष्ठ्यस्ता एवैकतोऽध्यर्धाः । तासामर्ध्यास्तिर्यग्भेदाः पुरुषस्य चतुर्थ्य इति\",\n    \"ref\": \"Baudhayana_Shulba_Sutra->१७.६\"\n  },\n  {\n    \"verse\": \"तासां त्सरुश्रोण्यन्तरालयोः षट् षष्टीरुपधाय शेषमग्निं बृहतीभिः प्रच्छादयेत् । अर्धेष्टकाभिः सङ्ख्यां पूरयेत्\",\n    \"ref\": \"Baudhayana_Shulba_Sutra->१७.७\"\n  },\n  {\n    \"verse\": \"अपरस्मि-न्प्रस्तारे दक्षिणेंऽसेऽध्यर्धामुदीचीमुपदध्यात् । तथोत्तरे\",\n    \"ref\": \"Baudhayana_Shulba_Sutra->१७.८\"\n  },\n  {\n    \"verse\": \"पूर्वस्मिन्न-नीके षड्भागीया उपदध्यात्\",\n    \"ref\": \"Baudhayana_Shulba_Sutra->१७.९\"\n  },\n  {\n    \"verse\": \"दक्षिणोत्तरयोश्चतुर्भागीयाः\",\n    \"ref\": \"Baudhayana_Shulba_Sutra->१७.१०\"\n  },\n  {\n    \"verse\": \"त्सरोः पुरस्तात्पार्श्वयोर्द्ध्वे चतुर्भागीये उपदध्यात् । तयोरवस्तादभितो द्वे द्वे अध्यर्धे विषूची । तयोरवस्तान्मध्यदेशे द्वे षष्ठ्यौ प्राच्यौ\",\n    \"ref\": \"Baudhayana_Shulba_Sutra->१७.११\"\n  },\n  {\n    \"verse\": \"शेषमग्निं बृहतीभिः प्राचीभिः प्रच्छादयेत् । अर्धेष्टकाभिः सङ्ख्यां पूरयेत्\",\n    \"ref\": \"Baudhayana_Shulba_Sutra->१७.१२\"\n  },\n  {\n    \"verse\": \"अथापरः\",\n    \"ref\": \"Baudhayana_Shulba_Sutra->१८.१\"\n  },\n  {\n    \"verse\": \"पुरुषस्य षोडशीभिर्विंशशतं सारत्निप्रादेशः सप्तविधः सम्पद्यते\",\n    \"ref\": \"Baudhayana_Shulba_Sutra->१८.२\"\n  },\n  {\n    \"verse\": \"तासामेकामपोद्धृत्य शेषाः परिमण्डलं करोति\",\n    \"ref\": \"Baudhayana_Shulba_Sutra->१८.३\"\n  },\n  {\n    \"verse\": \"तत्पूर्वेण रथचक्रचिता व्याख्यातम्\",\n    \"ref\": \"Baudhayana_Shulba_Sutra->१८.४\"\n  },\n  {\n    \"verse\": \"षोडशीं पुरस्ताद्विशय उपधाय तया सह मण्डलं परिलिखेत्\",\n    \"ref\": \"Baudhayana_Shulba_Sutra->१८.५\"\n  },\n  {\n    \"verse\": \"यदवस्तादपच्छिन्नं तत्पुरस्तादुपदध्यात्\",\n    \"ref\": \"Baudhayana_Shulba_Sutra->१८.६\"\n  },\n  {\n    \"verse\": \"प्रधीनां सप्तधा विभागः\",\n    \"ref\": \"Baudhayana_Shulba_Sutra->१८.७\"\n  },\n  {\n    \"verse\": \"प्रधिमध्यमाः प्रक्रमव्यासा भवन्ति\",\n    \"ref\": \"Baudhayana_Shulba_Sutra->१८.८\"\n  },\n  {\n    \"verse\": \"च-तुरश्राणामर्ध्याभिः सङ्ख्यां पूरयेत्\",\n    \"ref\": \"Baudhayana_Shulba_Sutra->१८.९\"\n  },\n  {\n    \"verse\": \"अपरस्मिन्प्रस्तारे प्रधिमध्यमामोष्ठ उपधाय यदवस्तात्तद्द्वेधा विभजेत्\",\n    \"ref\": \"Baudhayana_Shulba_Sutra->१८.१०\"\n  },\n  {\n    \"verse\": \"स एष नवकरणो द्रोणचि-त्परिमण्डलः\",\n    \"ref\": \"Baudhayana_Shulba_Sutra->१८.११\"\n  },\n  {\n    \"verse\": \"समूह्य परिचाय्यौ पूर्वेण रथचक्रचिता व्याख्यातौ\",\n    \"ref\": \"Baudhayana_Shulba_Sutra->१८.१२\"\n  },\n  {\n    \"verse\": \"समूह्यस्य दिक्षु चात्वालान् खानयित्वा तेभ्यः पुरीषं समूह्यो-पदध्यात्\",\n    \"ref\": \"Baudhayana_Shulba_Sutra->१८.१३\"\n  },\n  {\n    \"verse\": \"परिचाय्य इष्टकानां देशभेदः\",\n    \"ref\": \"Baudhayana_Shulba_Sutra->१८.१४\"\n  },\n  {\n    \"verse\": \"तं सर्वाभिः प्रदक्षिणं परिचिनुयात्\",\n    \"ref\": \"Baudhayana_Shulba_Sutra->१८.१५\"\n  },\n  {\n    \"verse\": \"श्मशानचितं चिन्वीतेति विज्ञायते\",\n    \"ref\": \"Baudhayana_Shulba_Sutra->१९.१\"\n  },\n  {\n    \"verse\": \"सर्वमग्निं चतुरश्रान्पञ्चदश भागा-न्कृत्वा तेषामाख्यातमुपधानम्\",\n    \"ref\": \"Baudhayana_Shulba_Sutra->१९.२\"\n  },\n  {\n    \"verse\": \"त्रिभिर्भागैर्भागार्धव्यासं दीर्घचतुरश्रं विहृत्य पूर्वस्याः करण्या मध्याच्छ्रोणी प्रत्यालिख्यान्तावुद्धरेत् । तस्य दशधा विभागः\",\n    \"ref\": \"Baudhayana_Shulba_Sutra->१९.३\"\n  },\n  {\n    \"verse\": \"तानि विंशतिः सर्वोऽग्निः सम्पद्यते\",\n    \"ref\": \"Baudhayana_Shulba_Sutra->१९.४\"\n  },\n  {\n    \"verse\": \"अपरस्मि-न्प्रस्तारे प्रौगमध्येऽनूचीनं विभजेत् । तस्य षड्धा विभागः । ते द्वे पर्श्वयोरुपदध्यात्\",\n    \"ref\": \"Baudhayana_Shulba_Sutra->१९.५\"\n  },\n  {\n    \"verse\": \"भागतृतीयायामश्चतुर्थव्यासाः कारयेत् । तासाम-र्ध्यास्तिर्यग्भेदाः\",\n    \"ref\": \"Baudhayana_Shulba_Sutra->१९.६\"\n  },\n  {\n    \"verse\": \"ता अन्तयोरुपधाय शेषमग्निं बृहतीभिः प्राचीभिः प्रच्छादयेत् । अर्धेष्टकाभिः सङ्ख्यां पूरयेत्\",\n    \"ref\": \"Baudhayana_Shulba_Sutra->१९.७\"\n  },\n  {\n    \"verse\": \"ऊर्ध्वप्रमाणमग्नेः पञ्चमेन वर्धयेत्\",\n    \"ref\": \"Baudhayana_Shulba_Sutra->१९.८\"\n  },\n  {\n    \"verse\": \"तत्सर्वं त्रेधा विभज्य द्वयोर्भागयोश्चतुर्थेन वा नवमेन वा चतुर्दशेन वेष्टकाः कारयेत्\",\n    \"ref\": \"Baudhayana_Shulba_Sutra->१९.९\"\n  },\n  {\n    \"verse\": \"ताभिश्चतस्रो वा नव वा चतुर्दश वा चितिरुपधाय शेषमवाञ्चमक्ष्णयापच्छिन्द्यात् । अर्धमुद्धरेत्\",\n    \"ref\": \"Baudhayana_Shulba_Sutra->१९.१०\"\n  },\n  {\n    \"verse\": \"तस्य नित्यो विभागो यथायोगमिष्टकानां ह्रासवृद्धि\",\n    \"ref\": \"Baudhayana_Shulba_Sutra->१९.११\"\n  },\n  {\n    \"verse\": \"कूर्मचितं चिन्वीत यः कामयेत ब्रह्मलोकमभिजयेयमिति । विज्ञायते\",\n    \"ref\": \"Baudhayana_Shulba_Sutra->२०.१\"\n  },\n  {\n    \"verse\": \"द्वयाः खलु कूर्मा भवन्ति वक्राङ्गाश्च परिमण्डलाश्च । अविशेषात्ते मन्यामहेऽन्यतरस्याकृतिरिति\",\n    \"ref\": \"Baudhayana_Shulba_Sutra->२०.२\"\n  },\n  {\n    \"verse\": \"अथाग्निं विमिमीते । चतुरश्र आत्मा भवति । तस्य दश प्रक्रमाः पार्श्वमानी भवति । तस्य द्वाभ्यां द्वाभ्यां प्रक्रमाभ्यां स्रक्तीनामपच्छेदः\",\n    \"ref\": \"Baudhayana_Shulba_Sutra->२०.३\"\n  },\n  {\n    \"verse\": \"पूर्वस्मिन्ननीके प्रक्रमप्रमाणानि च-त्वारि चतुरश्राणि कृत्वा तेषां ये अन्त्ये ते अक्ष्णयापच्छिन्द्यात् । एवं दक्षिणत एवं पश्चादेवमुत्तरतः । स आत्मा\",\n    \"ref\": \"Baudhayana_Shulba_Sutra->२०.४\"\n  },\n  {\n    \"verse\": \"शिरः पञ्चपदायाम-मर्धपुरुषव्यासम् । तस्यांसौ प्रक्रमेण प्रक्रमेणापच्छिन्द्यात्\",\n    \"ref\": \"Baudhayana_Shulba_Sutra->२०.५\"\n  },\n  {\n    \"verse\": \"स्रक्त्य-पच्छेदे पादानुन्नयेत् । तस्य द्विपदाक्ष्णया तिरश्ची तद्द्विगुणायाममनूची । तस्य द्विपदाक्ष्णया पूर्वमंसमपच्छिन्द्यात् । एतेनेतरेषां पादानामप-च्छेदा व्याख्याताः । अपरयोः पादयोरपरावंसावपच्छिन्द्यात्\",\n    \"ref\": \"Baudhayana_Shulba_Sutra->२०.६\"\n  },\n  {\n    \"verse\": \"एवं सारत्निप्रादेशः सप्तविधः सम्पद्यते\",\n    \"ref\": \"Baudhayana_Shulba_Sutra->२०.७\"\n  },\n  {\n    \"verse\": \"तस्येष्टकाः कारयेत्पुरुषस्य चतु-र्थ्यस्तासामर्ध्याः पाद्याश्च\",\n    \"ref\": \"Baudhayana_Shulba_Sutra->२०.८\"\n  },\n  {\n    \"verse\": \"अध्यर्धपाद्याश्चतुर्भिः परिगृह्णीयात्प्रक्रमेण द्वाभ्यां पदाभ्यां पदसविशेषेणेति\",\n    \"ref\": \"Baudhayana_Shulba_Sutra->२०.९\"\n  },\n  {\n    \"verse\": \"ते द्वे यथा दीर्घसंश्लिष्टे स्यातां तथैकां कारयेत्\",\n    \"ref\": \"Baudhayana_Shulba_Sutra->२०.१०\"\n  },\n  {\n    \"verse\": \"द्विपदाक्ष्णयार्धेन समचतुरश्रामेकां\",\n    \"ref\": \"Baudhayana_Shulba_Sutra->२०.११\"\n  },\n  {\n    \"verse\": \"उपधाने शिरसोऽग्रे चतुरश्रामुपदध्यात् । हंसमुख्याववस्तात्\",\n    \"ref\": \"Baudhayana_Shulba_Sutra->२०.१२\"\n  },\n  {\n    \"verse\": \"पञ्च पञ्च चतुरश्रा द्वे द्वे पादेष्टके इति पादेषूपदध्यात्\",\n    \"ref\": \"Baudhayana_Shulba_Sutra->२०.१३\"\n  },\n  {\n    \"verse\": \"यद्यदपच्छिन्नं तस्मि-न्नर्धेष्टका उपदध्यात्\",\n    \"ref\": \"Baudhayana_Shulba_Sutra->२०.१४\"\n  },\n  {\n    \"verse\": \"शेषमग्निं चतुर्भागीयाभिः प्रच्छादयेत् । अर्धेष्टकाभिः सङ्ख्यां पूरयेत्\",\n    \"ref\": \"Baudhayana_Shulba_Sutra->२०.१५\"\n  },\n  {\n    \"verse\": \"अपरस्मिन्प्रस्तारे शिरसोऽग्रे हंसमु-खीमुपदध्यात्पादेष्टके अभितः\",\n    \"ref\": \"Baudhayana_Shulba_Sutra->२०.१६\"\n  },\n  {\n    \"verse\": \"तयोरवस्तादभितो द्वे द्वे अध्यर्ध पाद्ये विषूची\",\n    \"ref\": \"Baudhayana_Shulba_Sutra->२०.१७\"\n  },\n  {\n    \"verse\": \"तयोरवस्तादभितश्छेदसंहिते द्वे पादेष्टके\",\n    \"ref\": \"Baudhayana_Shulba_Sutra->२०.१८\"\n  },\n  {\n    \"verse\": \"द्वे द्वे द्विपदे तिस्रस्तिस्रोऽर्धेष्टका इति पादेषूपदध्यात्\",\n    \"ref\": \"Baudhayana_Shulba_Sutra->२०.१९\"\n  },\n  {\n    \"verse\": \"यद्यदपच्छिन्नं तस्मिन्न-र्धेष्टकाः पादेष्टकश्चोपदध्यात्\",\n    \"ref\": \"Baudhayana_Shulba_Sutra->२०.२०\"\n  },\n  {\n    \"verse\": \"शेषमग्निं चतुर्भागीयाभिः प्रच्छादयेत् । अर्धेष्टकाभिः सङ्ख्यां पूरयेत्\",\n    \"ref\": \"Baudhayana_Shulba_Sutra->२०.२१\"\n  },\n  {\n    \"verse\": \"अथापरः\",\n    \"ref\": \"Baudhayana_Shulba_Sutra->२१.१\"\n  },\n  {\n    \"verse\": \"पुरुषस्य षोडशीभिर्विंशशतं सारत्निप्रादेशः सप्तविधः सम्पद्यते\",\n    \"ref\": \"Baudhayana_Shulba_Sutra->२१.२\"\n  },\n  {\n    \"verse\": \"तासां पञ्च षोडशीरपोद्धृत्य शेषाः परिमण्डलं करोति । तदुत्तरेण द्रोणचिता व्याख्यातम्\",\n    \"ref\": \"Baudhayana_Shulba_Sutra->२१.३\"\n  },\n  {\n    \"verse\": \"अथ ताः पञ्च षोडश्यस्ताभि-रवान्तरदिक्षु पादानुन्नयेच्छिरः पुरस्तात् । तासां परिकर्षणं व्याख्यातम्\",\n    \"ref\": \"Baudhayana_Shulba_Sutra->२१.४\"\n  },\n  {\n    \"verse\": \"प्रधीनां सप्तधा विभागः प्रधिमध्यमाः प्रक्रमव्यासा भवन्ति\",\n    \"ref\": \"Baudhayana_Shulba_Sutra->२१.५\"\n  },\n  {\n    \"verse\": \"यदतिरिक्तं सम्पद्यते तच्चतुरश्राणामध्यर्धाभिर्योयुज्येत\",\n    \"ref\": \"Baudhayana_Shulba_Sutra->२१.६\"\n  },\n  {\n    \"verse\": \"अपरस्मिन्प्रस्तारे पादानां शिरोवद्विभागः शिरसः पादवत्\",\n    \"ref\": \"Baudhayana_Shulba_Sutra->२१.७\"\n  },\n  {\n    \"verse\": \"व्यत्यासं चिनुयाद्यावतः प्रस्तारांश्चिकीर्षेत्\",\n    \"ref\": \"Baudhayana_Shulba_Sutra->२१.८\"\n  },\n  {\n    \"verse\": \"कूर्मस्यान्ते तनु पुरीषमुपदध्यान्मध्ये बहुलम् । एतदेव द्रोणे विपरीतम्\",\n    \"ref\": \"Baudhayana_Shulba_Sutra->२१.९\"\n  },\n  {\n    \"verse\": \"अथ हैक एकविधप्रभृतीन्प्रौगादीन् ब्रुवते\",\n    \"ref\": \"Baudhayana_Shulba_Sutra->२१.१०\"\n  },\n  {\n    \"verse\": \"समचतुरश्रानेक आचार्याः । तस्य करण्या द्वादशेनेष्टकाः कारा-येत्तासामर्ध्याः पाद्याश्च\",\n    \"ref\": \"Baudhayana_Shulba_Sutra->२१.११\"\n  },\n  {\n    \"verse\": \"अथाश्वमेधिकस्याग्नेः पुरुषाभ्यासो ना-रत्निप्रादेशानां\",\n    \"ref\": \"Baudhayana_Shulba_Sutra->२१.१२\"\n  },\n  {\n    \"verse\": \"प्राकृतो वा त्रिगुणः । त्रिस्तावोऽग्निर्भवतीत्येकविंशोऽग्निर्भवतीत्युभयं ब्राह्मणमुभयं ब्राह्मणम्\",\n    \"ref\": \"Baudhayana_Shulba_Sutra->२१.१३\"\n  },\n  {\n    \"verse\": \"इति बौधायनशुल्बसूत्रम्\",\n    \"ref\": \"Baudhayana_Shulba_Sutra->२२.१\"\n  }\n]"