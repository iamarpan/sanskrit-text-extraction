{'adhyaya': 1,
    'content': 'अथ प्रथमः खण्डः उत्थाय प्रातराचम्याहरहः\nस्वाध्यायमधीयीत अद्या नो देव सवितः इति द्वे अपेहि मनसस्पते इति\nसूक्तम् ऋतं च सत्यं च इति सूक्तमादित्या अवहि-ख्यत इति वर्गद्वयम् महि\nवो महतामिति सूक्तशेषः इन्द्रश्रेष्ठानि इत्येका हंसः शुचिषत् इत्येका नमो\nमहद्भ्यः इत्येका ममाग्ने वर्चः इति सूक्तम् येनेदमिति सूक्तम् स्वस्ति\nनो मिमीतामिति पञ्च ऋचः १   \nचत्वारः पाकयज्ञाः २   \nहुतोऽहुतः प्रहुतः\nप्राशित इति ३   \nपञ्चसु बहिः शालायाः ४   \nविवाहे चूळाकरण उपन-यने\nकेशान्ते सीमन्तोन्नयन इति ५   \nउपलिप्योद्धत्य प्रोक्ष्य अग्निमुपसमाधाय\n६   \nनिर्मन्थ्यैके विवाहे ७   \nउदगयन आपूर्यमाणपक्षे पुण्याहे कुमार्यै पाणिं\nगृह्णीयात् । जाया लक्षणसम्पन्ना स्यात् ८   \nयस्या अभ्यात्ममङ्गानि स्युः\nस-माः केशान्ताः ९   \nआवर्तावपि यस्यै स्यातां प्रदक्षिणौ ग्रीवायां\nषड्वीरान् जनयिष्यतीति विद्यात् १०   \nअथ द्वितीयः खण्डः\nजायामुपग्रहीष्यमाणः अनृक्षराः इति वरकान्\nगच्छतोऽनुमन्त्रयते १   \nअभि-गमने\nपुष्पफलयवानादाय उदकुम्भं च अहमयं भो इति त्रिः प्रोच्य\nवरिते प्राङ्मुखा गृह्याः प्रत्यङ्मुखा आवहमानाः कन्यां वरयन्ति\nइमाममुष्मा इत्थं गो-त्राय इति २   \nउभयतो रुचिते पूर्णपात्रीमभिमृशन्ति\nपुष्पाक्षतफलहिरण्य-मिश्रान् । अनाधृष्टमस्यनाधृष्यं देवानामोजो\nअभिशस्तिपा अनभिशस्त्य-ञ्जसा सत्यमुपगेषं सुविते मा धाः इत्युत्थाय\nकन्याया आचार्यः आ नः प्र-जाम् इति मूर्ध्नि निषिञ्चति प्रजास्त्वयि\nदधामि । पशूंस्त्वयि दधामि । तेजो ब्रह्मवर्चस्यं त्वयि दधामि इति च\n३   \nअथ तृतीयः खण्डः प्रतिश्रुते जुहोति १   \nचतुरश्रं गोमयेन\nस्थण्डिलमुपलिप्य पूर्वयोर्विदिशयोः\nदक्षिणां प्राचीं प्रित्र्य उत्तरां दैवे प्राचीमेवैक\nउदक्संस्थां मध्ये रेखां लिखि-त्वा तस्या दक्षिणत\nउपरिष्टादूर्ध्वामेकां मध्य एकामुत्तरत एकां तामभ्युक्ष्य\nअग्निं दधामि मनसा शिवेनायमस्तु सङ्गमनो वसूनाम् मा नो हिंसीः\nस्थविरं मा कुमारं शं नो भव द्विपदे शं चतुष्पदे इत्यग्निं\nप्रणीय तूष्णीं वा प्रदक्षिणम् । अग्नेः समन्तात् पाणिना सोदकेन त्रिः\nपरिमार्ष्टि २   \nतत् समूहनमित्याचक्षते ३   \nसकृदपसव्यं पित्र्ये ४   \nअथ\nपरिस्तरणम् ५   \nदक्षिणेन कुशानादाय सव्येनापनोति ६   \nदक्षिणं\nजान्वाच्य प्रागग्रैः कुशैः परिस्तृणाति ७   \nत्रिवृत् पञ्चवृद्वा ८\nपुरस्तात् प्रथमम् ९   \nअथ पश्चान्मूलान्यग्रैः प्रच्छादयति\nसर्वाश्चावृतो दक्षिणतः प्रवृत्तय उदक्संस्था भवन्ति १०\nसकृदपसव्यं पित्र्ये ११   \nनाज्याहुतिषु नित्यं परिस्तरणम् १२\nनित्याहुतिषु वा १३   \nअथ चतुर्थः खण्डः दक्षिणतो ब्रह्माणं प्रतिष्ठाप्य\nउदपात्रं वा भूर्भुवः सुवः इत्युत्तरतः प्रणीताः कुशतरुणे अविषमे\nअविच्छिन्नाग्रे अनन्तर्गर्भे प्रादेशेन प्रमाय कुशेन १\nछिनत्ति पवित्रे स्थः इति १   \nद्वे त्रीणि वा भवन्ति २   \nवैष्णव्यौ\nइत्यभ्यु-क्ष्य त्यं चिदश्वमिति प्रदक्षिणग्रन्थिम् ३\nप्रागग्रे धारयन् आज्यस्थाल्या उपरि महीनां पयोऽसि\nइत्याज्यं निर्वपति ४   \nउदीचोऽङ्गारान्निरूह्य इषे त्वा\nइत्यधिश्रित्य त्रिरवद्योत्य कुशतरुणे प्रत्यस्य ऊर्जे\nत्वा इति त्रिरुदगुद्वास्याङ्ग-रान् प्रत्यूह्य\nअङ्गुष्ठोपकनिष्ठिकाभ्यामूर्ध्वाग्रे\nप्रह्वीकृत्य आज्ये प्रत्यस्य त्रिरु-त्पुनाति सावितुष्ट्वा प्रसव\nउत्पुनाम्यच्छिद्रेण पवित्रेण वसोः सूर्यस्य रश्मिभिः\nइति ५   \nआज्यसंस्कारः सर्वत्र ६   \nनासंस्कृतेन जुहुयात् ७   \nस्रुवे चापः\nसवितुर्वः इति ८   \nताः प्रोक्षणीः स्रुवं प्रतितप्य कुशैः सम्मृज्य पुनः\nप्रतितप्य निधाय एवं स्रुचं च सस्थालीपाके प्रोक्षिता आपः प्रणीताः\nप्रोक्षणीश्च ९   \nस्रुचः पात्रमर्थलक्षणग्रहणम् १०   \nअथ पञ्चमः\nखण्डः दक्षिणेन कुशानादाय सव्येनापनोति १   \nदक्षिणं जान्वाच्य\nपरिधिभिस्त्रि-भिरच्छिन्नाग्रैरग्निं परिदधाति\n२   \nपश्चाद् दक्षिणत उत्तरतश्च ३   \nअलङ्कृत्य कुशतरुणाभ्यां प्रदक्षिणमग्निं\nत्रिः पर्युक्षति महान्तं कोशम् इति ४   \nहुत्वा च ५   \nते अनुप्रहरति ६\nतूष्णीं सकृदपसव्यं पित्र्ये ७   \nअभिघारितमिध्ममग्नौ जुहोति स्विध्मा\nयद्वनधितिः इति ८   \nविष्णोर्हस्तोऽसि इति दक्षिणेन मूले स्रुवम्\n९   \nस्रुवेणाज्याहुतीर्जुहोति १०   \nस्रुचा स्थालीपाकं द्विरवद्यति ११\nत्रिर्जामदग्न्यानाम् १२   \nउपस्तरणाभिघारणप्रत्यभिघारणं च\nसस्थालीपाके आ स्विष्टकृतः १३   \nउत्तरार्धात् स्विष्टकृतः १४\nद्विरभिघारयति १५   \nन प्रत्यनक्ति १६\nउत्तरपश्चार्धादग्नेरारभ्याविच्छिन्नं\nदक्षिणपूर्वार्धे जुहोति त्वमग्ने प्रमतिः इति १७\nदक्षिणपश्चार्धादग्नेरारभ्याविच्छिन्नमुत्तरपूर्वार्धे\nजुहोति यस्येमे हिमवन्तः इति १८   \nआघारौ १९   \nआग्नेयमुत्तरमाज्यभागं सौम्यं\nदक्षिणम् २०   \nअग्ने यं यज्ञमिमं यज्ञमिति २१   \nअग्नये स्वाहा सोमाय\nस्वाहा इति वा २२   \nमध्ये अन्या आहुतयः २३   \nनाज्याहुतिषु\nनित्यावाज्यभागौ स्विष्टकृच्च २४\nनित्याहुतिषु चेति च माण्डूकेयः २५   \nअग्निर्जनिता स\nमैऽमूं जायां ददातु स्वाहा । सोमो जनिमान् स मामुया जनिमन्तं करोतु\nस्वाहा । पूषा ज्ञातिमान् स मामुष्यै पित्रा मात्रा\nभ्रातृभिर्ज्ञातिमन्तं करोतु स्वाहा\nइत्याज्येन २६\nमहाव्याहृतिसर्वप्रायश्चित्तान्तरमेतदावापस्थानमाज्यहविषि\n२७   \nव्याहृति स्विष्टकृतोः स्थालीपाके २८   \nततं म आपः उद्वयं तमसस्परि\nउदुत्यम् चित्रमिमं मे वरुण तत्त्वा यामि त्वं नो अग्ने स\nत्वं नो अग्ने तदस्तु मित्रावरुणा वषट्ते विष्णो इष्टेभ्यो वषळनिष्टेभ्यः\nभेषजं दुरिष्ट्यै निष्कृत्यै दौरार्ध्यै ऋद्ध्यै समृद्ध्यै\nदेवीभ्यस्तनूभ्यः यत इन्द्र भयामहे त्वं\nनः पश्चात् अद्याद्याश्वश्वः सूर्यो नो दिवस्पान्तु भूर्भुवः स्वः\nअयाश्चाग्ने इति सर्वप्रायश्चित्ताहुतीर्हुत्वा मनसा प्राजापत्यं\nमहाव्याहृतयश्चतस्र इत्येता आहुतीर्हुत्वा सव्ये पाणौ ये कुशास्तान्\nदक्षिणेनाग्रे सङ्गृह्य मूले सव्येन तेषामग्रं स्रुवे समनक्ति\nमध्यमाज्यस्थाल्यां मूलं च । अथ चेत् स्थालीपाकेषु स्रुच्यग्रं मध्यमं\nस्रुवे मूलमाज्यस्थाल्यां ताननुप्रहृत्य अग्नेर्वासोऽसि इति\nसमिधोऽभ्याधाय यथोक्तं पर्युक्षणनमनुप्रहृत्य परिधीन्नवा नित्ये\nप्रणीताः परिगृह्य दिशो व्युदुक्षति त्रिस्त्रिः प्राच्यां प्रथममेवं\nप्रदक्षिणं प्रतिदिशमूर्ध्वं च प्राचीं निनीय उदीचीर्वा ताः\nस्पृष्ट्वा प्राणान्मुखं च सम्मृशति । उत्सर्जनं ब्रह्मणः २९\nअथ षष्ठः खण्डः व्याख्यातः प्रतिश्रुते होमकल्पः प्रकृतिर्भूतिकर्मणाम् १\nसर्वासां चाज्याहु-तीनां शाखापशूनां चरुपाकयज्ञानां च २\nअनाम्नातमन्त्रास्वादिष्टदेवतासु\nअमुष्मै स्वाहा इति शुद्धेन ३   \nयदि पाकयज्ञाः समानकालाः\nस्युरावापस्थाने\nप्रधानान्येवावर्तयेदानुपूर्व्येण\n४   \nत एते अप्रयाजा अननुयाजा अनिळा अनिगदा असामिधेनीकाश्च सर्वे पाकयज्ञा\nभवन्ति ५   \nतदपि श्लोकाः-हुतोऽग्निहोत्रहोमेन अहुतो बलिकर्मणा\nप्रहुतः पितृकर्मणा प्राशितो ब्राह्मणे हुतः\nअनूर्ध्वज्ञुर्व्यूळ्हजानुः\nजुहुयात् सर्वदा हविः न हि बाह्यहुतं देवाः प्रतिगृह्णन्ति\nकर्हिचित् रौद्रं च राक्षसं पित्र्यमासुरं चाभिचारिकम् उक्त्वा\nमन्त्रं स्पृशेदाप आलभ्यात्मानमेव च ७   \nअथ सप्तमः खण्डः अथैतां\nरात्रीं श्वस्तृतीयां वा कन्यां वहिष्यन्तीति तस्यां\nरात्र्यामतीते निशा-काले सर्वसुरभिमिश्रैः\nफलोत्तमैः सशिरस्कां कन्यामाप्लाव्य रक्तमहतं वासः\nपरिधाप्य प्रदक्षिणमग्निं पर्याणीय पश्चादग्नेः\nकन्यामुपवेश्य आघारावाज्यभागौ हुत्वा अग्नये सोमाय\nप्रजापतये मित्राय वरुणाय इन्द्राय इन्द्राण्यै गन्धर्वाय भगाय पूष्णे\nत्वष्ट्रे बृहस्पतये राज्ञे प्रत्यानीयति १   \nचतस्रोऽष्टौ वा अविधवाः\nशाकपिण्डिभिः सुरयान्नेन च तर्पयिन्वा चतुरा नर्तनं कुर्युः २\nएता एव देवताः पुम्भ्यो वैश्रवणमीशानं च ३   \nततो ब्राह्मणभोजनम् ४   \nअथ अष्टमः\nखण्डः स्नातं कृतमङ्गलं वरमविधवाः सुभगा युवत्यः कुमार्यै वेश्म\nप्रपादयन्ति । तासामप्रतिकूलः\nस्यादन्यत्राभक्ष्यपातकेभ्यः\n१   \nताभिरनुज्ञातोऽथास्यै वासः प्रयच्छति रैभ्यासीत् इति २   \nयुवं वस्त्राणि\nइत्यस्मै ३   \nचित्तिरा उपबर्हणम् इत्यञ्जनकोशमादत्ते ४   \nसमञ्जन्तु विश्वे\nदेवाः इति समञ्जनीया ५   \nयथेयं शचीं वावातां सुपुत्रां च यथादितिम्\nअविधवां चापालामेवं त्वमिह रक्षतु इति दक्षिणे पाणौ शललीं\nत्रिवृतां ददाति ६   \nरूपं रूपमित्यादर्शं सव्ये ७\nरक्तकृष्णमाविकं क्षौमं वा त्रिमणिं प्रतिसरं\nज्ञातयोऽस्या बध्नन्ति नीललोहितमिति ८   \nमधुमतीरोषधीः\nइति मधूकानि बध्नाति ९   \nविवाहे गामर्हयित्वा गृहेषु गतेषु कान्तानां\nमाधुपर्किक्यः १०   \nन त्वेवामांसोऽर्घ्य-स्स्यादधियज्ञमधिविवाहम्\n११   \nकुरुत इत्येव ब्रूयात् १२   \nबृहस्पतये त्वा मह्यं वरुणो ददातु ।\nसोऽमृतत्वमशीय । त्वद्राष्ट्रयोरधिमयो मह्यं\nप्रतिगृह्णते इति वाससी प्रतिगृह्य प्रैधायोपस्पृश्य\nकोऽदात् । कस्मा अदात् इति कन्याम् १३   \nसंराज्ञी श्वशुरे इति पिता\nभ्राता वास्यग्रेण मूर्धनि जुहोति ।\nस्रुवेणावति-ष्ठन्नासीनायाः\nप्राङ्मुख्याः प्रत्यङ्मुखः १४   \nहुत्वान्वारब्धायां महाव्याहृतिभिर्हुत्वा\nसमस्ताभिः चतुर्थी प्रतीयेतैतस्यां चोदनायामेवमनादेशे १५   \nसर्वेष्वेव तु\nभूतिकर्मसु पुरस्ताच्चोपरिष्टाच्चैताभिरेव जुहुयात् १६   \nएहि सूनरी\nइत्युत्थाप्य गृभ्णामि ते सौभगत्वाय हस्तमित्युत्तानेन\nदक्षिणेन पाणिनोत्तानं दक्षिणं पाणिं गृह्णाति साङ्गुष्ठं प्राङ्मुख्याः\nप्रत्यङ्मुखस्तिष्ठन् १७   \nपञ्च चोत्तरा जपति अमोहमस्मि सा त्वं सा\nत्वमस्यमोहं द्यौरहं पृथिवी त्वं सामाहम् ऋक्त्वं तावेव विवहावहै\nप्रजां प्रजनयावहै पुत्रान् विन्दावहै बहूंस्ते सन्तु जरदष्टयः इति १८\nउदकुम्भं नवं भूर्भुवः स्वः इति पूरयित्वा पुँनामस्य वृक्षस्य सक्षीरान्\nपलाशान् सकुशानोप्य हिरण्यं चेत्येके । तं ब्रह्मचारिणे वाग्यताय प्रदाय\nप्रागुदीच्यां दिशि ताः स्थेयाः प्रदक्षिणा भवन्ति । दक्षिणत एकेषाम् १९\nअश्मानं चोत्तरत उपस्थाप्य एहि सूनरी इत्युक्त्वा एह्यश्मानमातिष्ठ ।\nअश्मेव त्वं स्थिरा भव । अभितिष्ठ पृतन्यतः । सहस्व पृतनायतः इति\nदक्षिणेनास्याः प्रपदेनाश्मा-नमाक्रमय्य विश्वा उत त्वया वयमिति\nप्रदक्षिणमग्निं पर्याणीय तेनैव मन्त्रेण द्वितीयं वसनं\nप्रदाय २०   \nलाजान् शमीपालमिश्रान् पिता भ्राता वा अस्या\nअञ्जलावावपति २१   \nउपस्तरणाभिघारणे प्रत्यभिघारणं च\nलाजेषु २२   \nतान् जुहोति इयं नार्युपब्रूते लाजानावपन्तिका । शिवा\nज्ञातिभ्यो भूयासं चिरं जिवतु मे पतिः । स्वाहा इति तिष्ठन्ती जुहोति २३\nपतिर्मन्त्रं जपति २४   \nअश्माक्रमणादेवं द्वितीयमेवं तृतीयं तूष्णीं कामेन\nचतुर्थम् २५   \nप्रजापते न त्वदेतानि इति प्राजापत्यं हुत्वा यत्पाकत्रा इति\nस्विष्टकृतं च सर्वत्र २६   \nअग्नये स्विष्टकृते स्वाहा इति वा २७   \nउदङ्\nसप्तपदानि प्रक्रमयेत् । इष एकपदी । ऊर्जे द्विपदी ।\nरायस्पोषाय त्रिपदी । मायो भव्याय चतुष्पदी । प्रजाभ्यः\nपञ्चपदी । ऋतुभ्यः षट्पदी । सखा सप्तपदी भव इति । विष्णुस्त्वा नयतु\nइति सर्वत्रानुषजति २८   \nआपोहिष्ठीयाभिस्तिसृभिः\nस्थेयाभिरद्भिर्मार्जयित्वा\nमूÞर्यवसिच्य ब्राह्मणेभ्यः किञ्चिद् दद्यात् २९   \nसर्वत्र स्थालीपाकादिषु\nकर्मसु ३०   \nअचार्याय वरं ददातीत्याह ३१   \nसूर्यो विदुषे वा धूयम् ३२\nगौर्ब्राह्मणस्य वरः ३३   \nग्रामो राजन्यस्य ३४   \nअश्वो वैश्यस्य ३५   \nअधिरथं\nशतं दुहितृमते ३६   \nज्ञेभ्योऽश्वं ददाति ३७   \nअथ नवमः खण्डः प्र त्वा\nमुञ्चामि इति तिसृभिः गृहान् प्रतिष्ठमानायाम् १   \nजीवां\nरुदन्ति इति रुदत्याम् २   \nअथ रथाक्षस्योपाञ्जनं पत्नी कुरुते\nअभिव्ययस्व खदिरस्य सा-रमित्येतया सर्पिषा ३   \nशुची ते चक्रे\nद्वे ते चक्रे इति चक्रयोः ४   \nपूर्वया पूर्वमुत्तरयोत्तरम् ५   \nउस्रौ च ६\nखे रथस्य इत्येतया फलवतो वृक्षस्य शम्याकत्रेष्वेकैकां वयां निधाय\nनित्यावभिमन्त्र्य अथोस्रौ युञ्जन्ति युक्तस्ते अस्तु\nदक्षिणः इति द्वाभ्याम् ७   \nशुक्रावनड्वाहौ इत्येतेनार्धर्चेन\nयुक्तावभि-मन्त्र्य सुकिं शुकमिति रथमारोहन्त्याम् ८   \nअग्निष्ठस्त्वग्रतो\nगच्छेत् ९   \nमा विदन् परिपन्थिनः इति चतुष्पथे १०   \nये वध्वः इति श्मशाने ११\nवनस्पते शतवल्शः इति वनस्पतावर्धर्चं जपति १२   \nअथ यदि रथाङ्गं विशीर्येत\nछिद्येत वा आहिताग्नेर्गृहं कन्यां प्रवेश्य य ऋते इत्येतया सन्दध्यात्\n। त्यं चिदश्वमिति ग्रन्थिं स्वस्ति नो मिमीतामिति पञ्चर्चं जपति १३\nसुत्रामाणमिति नावमा-रोहन्त्याम् १४   \nअश्मन्वतीः इति नदीं\nतरन्त्याम् १५   \nयदि वा युक्तेनैव उद्व ऊर्मिः इत्यगाधे\nप्रेक्षणं च १६   \nइह प्रियं प्रजया ते समृद्ध्यतामिति सप्त गृहान्\nप्राप्तायाम् १७   \nकृताः परिहाप्य १८   \nअथ दशमः खण्डः गृहान् प्रपद्य\nपश्चादग्नेरानडुहे चर्मण्युपविश्य दर्भेष्वन्वारब्धायां\nपतिश्चतस्रो जुहोति अग्निना देवेन पृथिवीलोकेन लोकानामृग्वेदेन\nवेदानां तेन त्वा शमयाम्यसौ स्वाहा वायुना देवेनान्तरिक्षेण\nलोकेन लोकानां यजुर्वेदेन वे-दानां तेन त्वा शमयाम्यसौ स्वाहा\nसूर्येण देवेन दिवो लोकेन लोकानां सामवेदेन वेदानां तेन त्वा\nशमयाम्यसौ स्वाहा चन्द्रेण देवेन दिशां लोकेन लोकानां ब्रह्मवेदेन वेदानां\nतेन त्वा शमयाम्यसौ स्वाहा इति १   \nभूर्या ते पतिघ्न्यलक्ष्मी देवरघ्नी\nजारघ्नी तां करोमि तेऽसौ इति वा २   \nद्वितीयया महाव्याहृत्या\nद्वितीया उपहिता ३   \nतृतीयया तृतीया ४   \nसमस्ताभिः चतुर्थी ५\nअघोरचक्षुः इत्या-ज्यलेपेन चक्षुषी विमृज्य कया नश्चित्र आभुवत् इति\nतिसृभिः केशान्तानभिमृश्य उत त्या दैव्या भिषजा इति चतस्रो जपित्वा\nमूर्धनि संस्रावम् ६   \nअत्र हैके कुमारमुत्सङ्गमानयन्त्युभयतः सुजातम्\nआते योनि-मित्येतयर्चा ७   \nअपिवा तूष्णीमेव ८   \nतस्याञ्जलौ फलानि दत्वा\nपुण्याहं वाचयति ९   \nपुंसुवती ह भव इति १०   \nवाचंयमावास्तामा ध्रुवस्य\nदर्शनात् ११   \nनक्षत्रेषु दृश्यमानेषु ध्रुवं दर्शयति १२   \nध्रुवैधि\nपोष्या मयि इति ध्रुवं पश्यामि इति ध्रुवां विन्देय इति ब्रूयात् १३\nदध्रिकाव्णो अकारिषमिति दध्योदेनं सह भुञ्जीयातां पिबतं च\nतृप्णुतं च इति तृचेन च १४\nत्रि-रात्रमधःशायिनावक्षारालवणाशिनौ\nस्याताम् १५   \nएवमेवाध्वनि १६   \nन सह भुञ्जीत १७   \nसंवत्सरं न मिथुनमुपेयातां\nद्वादशरात्रं षड्रात्रम् १८   \nत्रिरा-त्रमन्ततः १९\nसायम्प्रातर्वैवाहिकमग्निं परिचरेयातां\nयवैर्व्रीहिभिर्वा २०   \nअग्नये स्वाहा इति सायम् २१   \nसूर्याय स्वाहा इति\nप्रातः २२   \nअग्नये स्विष्टकृते स्वाहा इत्युभयोः २३   \nपुमांसौ\nमित्रावरुणौ पुमांसावश्विनावुभौ पुमानिन्द्रश्चाग्निश्च पुमांसं\nवर्धतां मयि स्वाहा इति पूर्वां गर्भकामः २४   \nदशरात्रमविप्रवासः २५   \nअथ\nएकादशः खण्डः अथ चतुर्थ्यां त्रिरात्रे निवृत्ते स्थालीपाकस्य जुहोति १\nपयसि स्थालीपाकः पाकयज्ञेषु २   \nवचनादन्यत् ३   \nअग्ने प्रायश्चित्तिरसि\nत्वं देवानां प्रायश्चित्ति-रसि यास्याः पतिघ्नी तनूस्तामस्या अपजहि स्वाहा\n। वायो प्रायश्चित्तिरसि त्वं देवानां प्रायश्चित्तिरसि यास्या अपुत्र्या\nतनूस्तामस्या अपजहि स्वाहा । सूर्य प्रायश्चित्तिरसि त्वं देवानां\nप्रायश्चित्तिरसि यास्या अपशव्या तनूस्तामस्या अपजहि स्वाहा ।\nअर्यमणं नु देवं कन्या अग्निमयक्षत । स इमां देवो अर्यमा प्रेतो\nमुञ्चातु नामुतस्स्वाहा । वरुणं नु देवं कन्या अग्निमयक्षत । स\nइमां देवो वरुणः प्रेतो मुञ्चातु नामुतस्स्वाहा । पूषणं नु देवं कन्या\nअग्निमयक्षत । स इमां देवः पूषा प्रेतो मुञ्चातु नामुतस्स्वाहा ।\nप्रजापते न स्वत् इति सप्तमी ४   \nसौविष्टकृत्यष्टमी ५   \nअथ\nद्वादशः खण्डः अध्यण्डामूलं पेषयत्यृतुवेलायाम् उदीर्ष्वातः पतिवती\nइति द्वाभ्यामन्ते स्वाहाकाराभ्यां नस्तो दक्षिणतो निषिञ्चेत् १   \nगन्धर्वस्य\nविश्वावसोर्मुखमसि इत्युपस्थं प्रजनिष्यमाणोऽभिमृशेत् २   \nसमाप्तेऽर्थे जपेत्\nप्राणे ते रेतो दधाम्यसौ इति ३   \nअपान्यानुप्राण्यात् ४   \nयथा भूमिरग्निगर्भा\nयथा द्यौरिन्द्रेण गर्भिणी वायुर्यथा दिशां गर्भ एवं गर्भे दधामि तेऽसौ\nइति वा ५   \nआ ते योनिं गर्भ एतु पुमान् बाण इवेषुधिम् आ वीरो अत्र जायतां\nपुत्रस्ते दशमास्यः तेषां माता पिपृहि जातानां जनयामि च\nपुमांस्त्वं पुत्रमाधेहि पुमाननुजायताम् पुंसि वै\nपुरुषो रेतः तत्स्त्रियामनसिञ्चतु तथा तदब्रवीद् धाता\nतत्प्रजापतिरब्रवीत् प्रजापतिर्व्यदधात्\nसविता व्यकल्पयत् त्वष्टा वै रूपं सन्दधान्नेजमेष परापतात् स्त्रीषु\nयमन्यान् स्वादधात् पुमांस्त्वमददादिह यानि भद्राणि बीजानि पुरुषा जनयन्ति\nच तानि भद्राणि बीजान्यृषभा जनयन्ति नौ तेऽभिष्ट्वं पुत्रं\nजनयत्सुप्रसूर्धेनुका भव अभिक्रन्दन् वीळयस्व\nगर्भमाधेहि सादय वृषाणं वृषन्नाधेहि प्रजायै त्वा हवामहे यस्यै योनिं\nप्रति रेतो दधातु पुमान् पुत्रो जायतां गर्भे अस्मिन् तं पिपृहि\nदशमास्योऽन्तरुदरे स जायतां श्रेष्ठतमस्वानाम् इति वा ६   \nतृतीये मासि\nपुंसवनम् ७   \nपुष्येण श्रवणेन वा सोमांशुं पेषयित्वा कुशदण्डकं वा\nन्यग्रोधस्य वा स्कन्धस्यान्त्यां शुङ्गां\nयूपस्याग्निष्टां वा संस्थिते वा यज्ञे जुह्वः\nसंस्रावम् । अ-ग्निना रयिम् तन्नस्तुरीयम् समिद्धाग्निर्वनवत्\nपिशङ्गरूपः इति चतसृभिरन्ते स्वाहाकाराभिः नस्तो दक्षिणतो\nनिषिञ्चेत् ८   \nअथ त्रयोदशः खण्डः चतुर्थे मासि गर्भरक्षणम् १\nब्रह्मणाग्निस्संविदानः इति षट् स्थालीपाकस्य हुत्वा अक्षीभ्यां ते\nनासिकाभ्यामिति सूक्तेन प्रत्यृचमाज्यलेपेनाङ्गान्यनुविमृज्यात् २   \nअथ चतुर्दशः खण्डः सप्तमे मासि प्रथमगर्भे सीमन्तोन्नयनम्\n१   \nस्नातामहतवासिनीं पश्चादग्नेरुप-वेश्य स्थालीपाकस्य जुहोति २\nमुद्गौदनमित्येके ३   \nपुंवदुपकरणानि स्युः ४\nनक्षत्रं च ५   \nधाता ददातु दाशुषे धाता प्रजाया उत राय ईशे\nनेजमेष परापत इति तिस्रः प्रजापते इति षष्ठी ६   \nत्रिश्वेतया शलल्या\nदर्भसूच्या वो-दुम्बरशलाटुभिस्सह मध्यादूर्ध्वं सीमन्तमुन्नयति\nभूर्भुवस्स्वः इति ७   \nउत्स-ङ्गे निधाय त्रिवृते कृत्वा कण्ठे बध्नाति\nअयमूर्जावतो वृक्ष ऊर्जीव फलिनी भव इति ८   \nअथाह वीणागाथिनौ राजानं\nसङ्गायत इति यो वान्यो वा वी-रतरः इति ९   \nउदपात्रे अक्षतानवनीय\nविष्णुर्योनिं कल्पयतु नेजमेष परापत इति षळृचेन पाययेत्\nराकामहमिति चतसृभिः १०   \nअथास्या उदरमभिमृ-शेत् सुपर्णोऽसि\nगरुत्मान् त्रिवृत्ते शिरो गायत्रं चक्षुश्छन्दांस्यङ्गानि यजूंषि\nनाम साम ते तनूः वामदेव्यं मध्यं बृहद्रथन्तरे पक्षौ यज्ञायज्ञियं पुच्छं\nधिष्ण्यं शफाः । मोदमानीं गापयेन्महाहैमवतीं वा ११   \nऋषभो दक्षिणा १२   \nअथ\nपञ्चदशः खण्डः काकादन्या मशकादन्या कोशातक्या बृहत्या\nकालकीतकस्येति मूलानि पेषयित्वोपलेपयेद् देशे\nयस्मिन् प्रजायेत १   \nरक्षसामपहत्यै २   \nअथ षोडशः खण्डः अथ जातकर्म १\nजातं कुमारं त्रिरभ्यपान्यानुप्राण्यात् २   \nऋचा प्राणिहि । यजुषा समनिहि ।\nसाम्नोदेनिहि इति जातमभिमन्त्र्य ३   \nसर्पिर्मुधुनी दध्युदके च सन्नीय ४\nएष एव मधुपर्कः ५   \nव्रीहि यवौ वा सन्निकृष्य ६   \nत्रिः प्राशयेज्जातरूपेण\nप्र ते यच्छामि मधुमन्मखाय वेदं प्रसूतं सवित्रा मघोना । आयुष्मान्\nगुपितो देवताभिश्शतं जीव शरदो लोक अस्मिन्नसौ । इति ७   \nनक्षत्रनामात्र\nप्रब्रूयात् ८   \nनामास्य दधाति घोषवदाद्यन्तरन्तस्थमभिनिष्ठानान्तं\nद्व्यक्षरं चतुरक्षरम् ९   \nअपि वा षळक्षरम् १०   \nअयुग्मवददन्त्यं\nकुमार्यै ११   \nकृतं कुर्यात् १२   \nन तद्धितान्तम् १३   \nतदस्य माता पिता च\nविद्याताम् १४   \nदशम्यां व्यावहारिकं ब्राह्मणजुष्टम् १५   \nकृष्णस्य\nशुक्लकृष्णानि लोहितानि च रोमाणि मषीं कारयित्वैतस्मिन्नेव चतुष्टये\nचतुः प्राशयेदिति माण्डूकेयः । भूरृग्वेदं त्वयि दधाम्यसौ स्वाहा । भुवो\nयजुर्वेदं त्वयि दधाम्यसौ स्वाहा । स्वस्सामवेदं त्वयि दधाम्यसौ स्वाहा ।\nभूर्भुवस्वर्वाकोवाक्येतिहास-पुराणान् सर्वान् वेदांस्त्वयि दधाम्यसौ\nस्वाहा इति १६   \nमेधाजननं दक्षिणे कर्णे वाग् इति त्रिः १७\nवाग्देवी मनसा संविदाना प्राणेन वत्सेन सहन्द्रप्रोक्ता जुषतां\nत्वा सौमनसाय देवीं महीमिन्द्रावाणी चीस्सलिला स्वयम्भूः इति चानुमन्त्रयीत\n८   \nशणसूत्रेण विग्रथ्य जातरूपं दक्षिणे पाणावपिनह्योत्थानादूर्ध्वं\nदशम्यां ब्राह्मणेभ्यो दद्यात् १९   \nअमा वा कुर्वीत २०   \nअथ सप्तदशः\nखण्डः दशरात्रे चोत्थानम् १   \nमातापितरौ शिरस्स्नातावहतवासिनौ कुमारश्च २\nएतस्मिन्नेव सूतकेऽग्नौ स्थालीपाकं श्रपयित्वा जन्मतिथिं हुत्वा त्रीणि\nच भानि सदैवतानि ३   \nतन्मध्ये जुहुयाद् यस्मिन् जातः स्यात् ४   \nपूर्वं तु\nदैवतं सर्वत्र ५   \nआयुष्टे अद्य गीर्भिरयमग्निर्वरेण्यः पुनस्ते\nप्राण आयातु परा यक्ष्मं सुवामि ते आयुर्दा अग्ने हविषो जुषाणो\nघृतप्रतीको घृतयोनिरेधि घृतं पीत्वा मधु चारु गव्यं पितेव\nपुत्रमभिरक्षतादिमम् त्वं सोम महे भगमिति दशमीं स्थालीपाकस्य\nहुत्वा ब्राह्मणान् स्वस्ति वाच्य नामधेयं प्रकाशं कृत्वा ।\nएवमेव मासि मासि जन्मतिथिं हुत्वोर्ध्वमा संवत्सरात् ६\nगृह्याग्नौ जुहोति ७   \nअथ अष्टादशः खण्डः चतुर्थे मासि\nनिष्क्रमणिका १   \nस्नातः कुमारोऽलङ्कृतः सर्वसुरभिगन्धैः माल्यैश्च\nयथोपपादं मातुरङ्कगतो या वान्या मातृस्थाने २   \nसकुशपाणिः\nकुशैर्होता-रमन्वारभते ३   \nसं पूषन्नध्वनः इति सूक्तेन\nप्रत्यृचं स्थालीपाकस्य हुत्वा ब्राह्म-णान् स्वस्ति वाच्य\nपूर्वं देवायतनं गत्वा सातपत्रः कुमारः सुहृदगृहाणि च ४   \nततः पर्येति ५   \nअथ\nब्राह्मणभोजनम् ६   \nअथ एकोनविंशः खण्डः षष्ठे मास्यन्नप्राशनम् १\nआजमन्नाद्यकामस्य २   \nतैत्तिरं ब्रह्मवर्चसकामस्य ३   \nमात्स्यं\nजवनकामस्य ४   \nघृतौदनं तेजस्कामस्य ५   \nमध्वोदनमायुष्कामस्य ६\nदध्योदनमिन्द्रियकामस्य ७   \nक्षीरोदनं\nपशुकामस्य ८   \nदधिमधुघृतमिद्रमन्नं प्राशयेत् ९   \nअन्नपतेऽन्नस्य नो\nदेह्यनमीवस्य शुष्मिणः प्र प्र दातारं तारिष ऊर्ध्वं नो धेहि द्विपदे\nचतुष्पदे यच्चिद्धि ते महश्चित् इममग्न आयुषे वर्चसे कृधि तिग्ममोजो वरुण\nसोमराजन् मातेवास्मा अदिते शर्म यच्छ विश्वेदेवा जरदष्टिर्यथासत् इति\nहुत्वा अग्न आयूंषि इत्यभिमन्त्र्य महाव्याहृतिभिः प्राशनम् १०   \nशेषं\nमाता प्राश्नीयात् ११   \nअथ विंशः खण्डः सप्तमेऽष्टमे वा मासि\nकर्णवेधनम् १   \nयथा कुलधर्मं वा २   \nतिष्यपुनर्वस्वोः\nश्रवणधनिष्ठयोर्वा ३   \nपूर्वोत्तरेषु वा ४   \nसर्वेषां यथानुकूलं वा ५\nअभि त्वा देव सवितः इति तिसृभिस्त्रिमधुरस्य हुत्वा हिरण्मय्येतरया वा\nसूच्या आश्रुत् कर्ण इति दक्षिणं कर्णं विध्वा उत त्वा बधिरं\nवयमिति सव्यम् ६   \nरक्तकङ्कणं रक्तसूत्रं वा छिद्रयोः प्रतिनिदध्यात्\nराकामहमित्येतया ७   \nअथ ब्राह्मणान् त्रिमधुरेण स्वस्तीर्वाच्य ततोऽभिवादयीत\n८   \nअथ एकविंशः खण्डः संवत्सरे ब्राह्मणस्य चूळाकर्म १   \nतृतीये वा वर्षे २\nपञ्चमे क्षत्रियस्य ३   \nसप्तमे वैश्यस्य ४   \nसंवत्सरे वा सर्वेषाम् ५\nअग्निमुपसमाधाय व्रीहियवानां तिलमाषानामिति च पात्राणि\nपूरयित्वानळुहं गोमयं कुशभित्तिं च केशप्रतिग्रहणमादर्शं\nलोहक्षुरं नवनीतं चोत्तरत उपनिदधाति ६   \nसं\nपृच्यध्वमृतावरीरूर्मिणीर्मधुमत्तमाः\nपृञ्चतीर्मधुना पयो मन्द्रा धनस्य सातये इत्युष्णास्वप्सु शीताः सिञ्चति ७\nआप उन्दन्तु जीवसे दीर्घायुत्वाय वर्चसे । त्र्यायुषं जमदग्नेः कश्यपस्य\nत्र्यायुषमगरत्यस्य त्र्यायुषं यद्देवानां त्र्यायुषं तत्ते अस्तु\nत्र्यायुषमिति शीतोष्णाभिरद्भिर्दक्षिणं केशपक्षं\nत्रिरभ्यनक्ति ८   \nएवमेव नवनीतेन च्छित्वा ९   \nओषधे\nत्रायस्वैनमिति कुशतरुणमन्तर्निदधाति १०   \nकेशान् कुशतरुणं\nचादर्शेन स्पृष्ट्वा तेजोऽसि स्वधितिष्टे पिता मैनं हिंसीः\nइति लोहक्षुरमादत्ते ११   \nयेनावपत् सविता क्षुरेण सोमस्य राज्ञो वरुणस्य\nविद्वान् येन धाता बृहस्पतेरिन्द्रस्य चावपच्छिरः तेन ब्रह्माणो\nवपतेदमस्यायुष्मान् दीर्घायुरयमस्तु वीरोऽसौ इति केशाग्राणि च्छिनत्ति\nकुशतरुणं च १२   \nएवं द्वितीयम् १३   \nएवं तृतीयम् १४   \nएवं द्विरुत्तरतः १५\nनिकक्षयोः षष्ठसप्तमे गोदानकर्मणि १६   \nएतदेव गोदानकर्म यच्चूळाकर्म षोळशे\nवर्षेऽष्टादशे वा १७   \nतृतीये तु प्रवपने गां ददाति १८   \nअहतं च वासो\nयेनाच्छन्नो वपति १९   \nतूष्णीमावृताः कुमारीणाम् २०\nप्रागुदीच्यां दिश्यपां वा समीपे बह्वोपधिके देशे केशान्\nनिखनन्ति २१   \nनापिताय धान्यपात्राणि नापिताय धान्यपात्राणि २२'}
