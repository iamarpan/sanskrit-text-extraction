[
  {
    "ref": "आर्चज्योतिषम्->1",
    "verse": "पंचसंवत्सरमयं युगाध्यक्षं प्रजापतिम् ।\nदिनर्त्वयनमासांगं प्रणम्य शिरसा शुचिः"
  },
  {
    "ref": "आर्चज्योतिषम्->2",
    "verse": "प्रणम्य शिरसा कालमभिवद्य सरस्वतीम् ।\nकालज्ञानं प्रवक्ष्यामि लगधस्य महात्मनः"
  },
  {
    "ref": "आर्चज्योतिषम्->3",
    "verse": "ज्योतिषामयनं पुण्यं प्रवक्ष्याम्यनुपूर्वशः ।\nविप्राणां सम्मतं लोके यज्ञकालार्थ सिद्धये"
  },
  {
    "ref": "आर्चज्योतिषम्->4",
    "verse": "निरेकं द्वादशाभ्यस्तं द्विगुणं गतसंज्ञिकम् ।\nषष्ट्या षष्ट्या युतं द्वाभ्यां पर्वणां राशिरुच्यते"
  },
  {
    "ref": "आर्चज्योतिषम्->5",
    "verse": "स्वराक्रमेते सोमार्कौ यदा साकं सवासवौ ।\nस्यात्तदादियुगं माघस्तपः शुक्लोऽयनं ह्युदक्"
  },
  {
    "ref": "आर्चज्योतिषम्->6",
    "verse": "प्रपद्यते श्रविष्ठादौ सूर्याचन्द्रमसावुदक् ।\nसार्पार्धे दक्षिणार्कस्तु माघश्रावणयोः सदा"
  },
  {
    "ref": "आर्चज्योतिषम्->7",
    "verse": "धर्मवृद्धिरपां प्रस्थः क्षपाह्रास उदग्गतौ ।\nदक्षिणे तौ विपर्यासः षण्मुहूर्त्ययनेन तु"
  },
  {
    "ref": "आर्चज्योतिषम्->8",
    "verse": "द्विगुणं सप्तमं चाहुरयनाद्यं त्रयोदश ।\nचतुर्थं दशमं चैव द्विर्युग्मं बहुलेप्यृतौ"
  },
  {
    "ref": "आर्चज्योतिषम्->9",
    "verse": "वसुस्त्वष्टा भवोऽजश्च मित्रः सर्पोऽश्विनौ जलम् ।\nधाता कश्चायनाद्याः स्युरर्धपंचमभस्त्वृतुः"
  },
  {
    "ref": "आर्चज्योतिषम्->10",
    "verse": "भांशाः स्युरष्टकाः कार्याः पक्षा द्वादशकोद्गताः ।\nएकादशगुणश्चोनः शुक्लेऽर्धं चैन्दवा यदि"
  },
  {
    "ref": "आर्चज्योतिषम्->11",
    "verse": "कार्या भांशाष्टकास्थाने कला एकान्नविंशतिः ।\nउनस्थाने त्रिसप्ततिमुद्ववपेदूनसम्मिताः"
  },
  {
    "ref": "आर्चज्योतिषम्->12",
    "verse": "त्र्यंशो भशेषो दिवसांशभागश्चतुर्दशस्याप्यपनीय भिन्नम् ।\nभार्धेऽधिके चाधिगते परेंऽशेद्यावुक्तमेकं नवकैर्भवेद्यः"
  },
  {
    "ref": "आर्चज्योतिषम्->13",
    "verse": "पक्षात्पंचदशाच्चोर्ध्वं तद्भुक्तमिति निर्दिशेत् ।\nनवभिस्तूद्गतोंऽशः स्यादूनांशद्वयधिकेन तु"
  },
  {
    "ref": "आर्चज्योतिषम्->14",
    "verse": "जौ द्रा गः खे श्वे ही रो षा श्चिन्मूषक्ण्यः सूमाधाणः ।\nरे मृ घाः स्वापोजः कृष्यो ह ज्येष्ठा इत्यृक्षा लिंगैः"
  },
  {
    "ref": "आर्चज्योतिषम्->15",
    "verse": "जावाद्यशैः समं विद्यात् पूर्वार्धे पर्व सूत्तरे ।\nभादानं स्याच्चतुर्दश्यां काष्ठानां देविना कलाः"
  },
  {
    "ref": "आर्चज्योतिषम्->16",
    "verse": "कला दश सविंशा स्याद् द्वे मुहुर्तस्य नाडिके ।\nद्युस्त्रिंशंत् तत्कलानां तु षट्शती त्र्यधिका भवेत्"
  },
  {
    "ref": "आर्चज्योतिषम्->17",
    "verse": "नाडिके द्वे मुहुर्तस्तु पंचाशत्पलमाढकम् ।\nआढाकात्कुम्भाकोद्रोणः कुटपैर्वर्धते त्रिभिः"
  },
  {
    "ref": "आर्चज्योतिषम्->18",
    "verse": "ससप्तकं भयुक् सोमः सूर्यो द्यूनि त्रयोदश ।\nनवमानि च पंचाह्नः काष्ठाः पंचाक्षरा भवेत्"
  },
  {
    "ref": "आर्चज्योतिषम्->19",
    "verse": "श्रविष्ठाभ्यो गणाभ्यस्तान् प्राग्विलग्नान् विनिर्दिशेत् ।\nस्तर्यान् मासान् षडभ्यस्तान् विद्याच्चान्द्रमसानृतून"
  },
  {
    "ref": "आर्चज्योतिषम्->20",
    "verse": "अतीतपर्वभागेभ्यः शोधयेद् द्विगुणां तिथिम् ।\nतेषु मंडलभागेषु तिथिनिष्ठांगतो रविः"
  },
  {
    "ref": "आर्चज्योतिषम्->21",
    "verse": "याः पर्वाभादानकलास्तासु सप्तगुणां तिथिम् ।\nपक्षिपेत्तत् समूहस्तु विद्यादादानिकाः कलाः"
  },
  {
    "ref": "आर्चज्योतिषम्->22",
    "verse": "यदुत्तरस्यायनतो गतं स्याच् छेषं तथा दक्षिणतोऽयनस्य ।\nतदेकषष्ट्याद्विगुणं विभक्तं सद्वादशं स्याद् दिवसप्रमाणम्"
  },
  {
    "ref": "आर्चज्योतिषम्->23",
    "verse": "यदर्धं दिनभागानां सदा पर्वणि पर्वणि ।\nॠतुशेषं तु तद् विद्यात् संख्याय सह पर्वणाम्"
  },
  {
    "ref": "आर्चज्योतिषम्->24",
    "verse": "इत्युपायसमुद्देशो भूयोप्यह्नः प्रकल्पयेत् ।\nज्ञेयराशिं गताभ्यस्तं विभजेज्ज्ञानराशिना"
  },
  {
    "ref": "आर्चज्योतिषम्->25",
    "verse": "अग्निः प्रजापतिः सोमो रुद्रोदितिबृहस्पती ।\nसर्पाश्च पितरश्चैव भगश्चैवार्यमापि च"
  },
  {
    "ref": "आर्चज्योतिषम्->26",
    "verse": "सविता त्वष्टाथ वायुश्चेन्द्राग्नी मित्र एव च ।\nइन्द्रो निॠतिरापो वै विश्वेदेवास्तथैव च"
  },
  {
    "ref": "आर्चज्योतिषम्->27",
    "verse": "विष्णुर्वसवो वरुणूऽजेकपात् तथैव च ।\nअहिर्बुध्न्यस्तथा पूषा अश्विनौ यम एव च"
  },
  {
    "ref": "आर्चज्योतिषम्->28",
    "verse": "नक्षत्रदेवता एता एताभिर्यज्ञकर्मणि ।\nयजमानस्य शास्त्रज्ञैर्नाम नक्षत्रजं स्मृतम्"
  },
  {
    "ref": "आर्चज्योतिषम्->29",
    "verse": "इत्येवं मासवर्षाणां मुहुर्तोदयपर्वणाम् ।\nदिनर्त्वयनमासांगं व्याख्यानं लगधोऽब्रवीत्"
  },
  {
    "ref": "आर्चज्योतिषम्->30",
    "verse": "सोमसूर्यस्तृचरितं विद्वान् वेदविदश्नुते ।\nसोमसूर्यस्तृचरितं लोकं लोके च सम्मतिम्"
  },
  {
    "ref": "आर्चज्योतिषम्->31",
    "verse": "विषुवं तद्गुणं द्वाभ्यां रूपहीनं तु षड्गुणम् ।\nयल्लब्धं तानि पर्वाणि तथार्धं सा तिथिर्भवेत्"
  },
  {
    "ref": "आर्चज्योतिषम्->32",
    "verse": "माघशुक्लप्रपन्नस्य पौषकृष्णसमापिनः ।\nयुगस्य पंचवर्षस्य कालज्ञानं प्रचक्षते"
  },
  {
    "ref": "आर्चज्योतिषम्->33",
    "verse": "तृतीयां नवमीं चैव पौर्णमासीमथासिते ।\nषष्ठि च विषुवान् प्रोक्तो द्वादशीं च समं भवेत्"
  },
  {
    "ref": "आर्चज्योतिषम्->34",
    "verse": "चतुर्दशीमुपवसथस्तथा भवेद्यथोदितो दिवसमुपैति चन्द्रमाः ।\nमघशुक्लाह्निको भुङ्क्ते श्रविष्ठायां च वार्षिकीम्"
  },
  {
    "ref": "आर्चज्योतिषम्->35",
    "verse": "यथा शिखा मयूराणां नागानां मणयो यथा ।\nतद्वद्वेदांगशास्त्राणां ज्यौतिषं मूर्धानि स्थितम्"
  },
  {
    "ref": "आर्चज्योतिषम्->36",
    "verse": "वेद हि यज्ञार्थमभिप्रवृत्ताः कालानुपूर्व्या विहिताश्च यज्ञाः ।\nतस्मादिदं कालविधानशास्त्रं यो ज्योतिषं वेद स वेद यज्ञान्"
  }
]