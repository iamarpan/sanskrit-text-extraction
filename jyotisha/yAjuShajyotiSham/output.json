[
    {
        "ref": "याजुषज्योतिषम्->0",
        "verse": "ये बृहस्पतिना भुक्ता मीनात्प्रभृति राशयः ।\nते हृताः पंचभिर्भूता यः शेषः स परिग्रहः"
    },
    {
        "ref": "याजुषज्योतिषम्->1",
        "verse": "पंचसंवत्सरमयं युगाध्यक्षं प्रजापतिम् ।\nदिनर्त्वयनमासांगं प्रणम्य शिरसा शुचिः"
    },
    {
        "ref": "याजुषज्योतिषम्->2",
        "verse": "ज्योतिषामयनं पुण्यं प्रवक्ष्याम्यनुपूर्वशः ।\nविप्राणां सम्मतं लोके यज्ञकालार्थ सिद्धये"
    },
    {
        "ref": "याजुषज्योतिषम्->3",
        "verse": "वेद हि यज्ञार्थमभिप्रवृत्ताः कालानुपूर्व्या विहिताश्च यज्ञाः ।\nतस्मादिदं कालविधानशास्त्रं यो ज्योतिषं वेद स वेद यज्ञान्"
    },
    {
        "ref": "याजुषज्योतिषम्->4",
        "verse": "यथा शिखा मयूराणां नागानां मणयो यथा ।\nतद्वद्वेदांगशास्त्राणां ज्यौतिषं मूर्धानि स्थितम्"
    },
    {
        "ref": "याजुषज्योतिषम्->5",
        "verse": "माघशुक्लप्रपन्नस्य पौषकृष्णसमापिनः ।\nयुगस्य पंचवर्षस्य कालज्ञानं प्रचक्षते"
    },
    {
        "ref": "याजुषज्योतिषम्->6",
        "verse": "स्वराक्रमेते सोमार्कौ यदा साकं सवासवौ ।\nस्यात्तदादियुगं माघस्तपः शुक्लोऽयनं ह्युदक्"
    },
    {
        "ref": "याजुषज्योतिषम्->7",
        "verse": "प्रपद्यते श्रविष्ठादौ सूर्याचन्द्रमसावुदक् ।\nसार्पार्धे दक्षिणार्कस्तु माघश्रावणयोः सदा"
    },
    {
        "ref": "याजुषज्योतिषम्->8",
        "verse": "धर्मवृद्धिरपां प्रस्थः क्षपाह्रास उदग्गतौ ।\nदक्षिणे तौ विपर्यासः षण्मुहूर्त्ययनेन तु"
    },
    {
        "ref": "याजुषज्योतिषम्->9",
        "verse": "प्रथमं सप्तमं चाहुरयनाद्यं त्रयोदशम् ।\nचतुर्थं दशमं चैव द्विर्युग्मं बहुलेप्यृतौ"
    },
    {
        "ref": "याजुषज्योतिषम्->10",
        "verse": "वसुस्त्वष्टा भवोऽजश्च मित्रः सर्पोऽश्विनौ जलम् ।\nधाता कश्चायनाद्याः स्युरर्धपंचमभस्त्वृतुः"
    },
    {
        "ref": "याजुषज्योतिषम्->11",
        "verse": "एकान्तरेऽह्नि मासे च पूर्वान् कृत्वादिमुत्तरः ।\nअर्धयोः पंचवर्षाणामृदु पंचदशाष्टमौ"
    },
    {
        "ref": "याजुषज्योतिषम्->12",
        "verse": "द्युहेयं पर्व चेत्पादे पादस्त्रिंशत्तु सैकिका ।\nभागात्मनापवृज्यांशान् निर्दिशेदधिको यदि"
    },
    {
        "ref": "याजुषज्योतिषम्->13",
        "verse": "निरेकं द्वादशाभ्यस्तं द्विगुणं गतसंज्ञिकम् ।\nषष्ट्या षष्ट्या युतं द्वाभ्यां पर्वणां राशिरुच्यते"
    },
    {
        "ref": "याजुषज्योतिषम्->14",
        "verse": "स्युः पादोऽर्धंत्रिपाद्याया त्रिद्वयेकऽह्नः कृतस्थितिम् ।\nसाम्येन्दोस्तृणोऽन्ये तु पर्वकाः पंच सम्मिताः"
    },
    {
        "ref": "याजुषज्योतिषम्->15",
        "verse": "भांशाः स्युरष्टकाः कार्याः पक्षद्वादशकोद्गताः ।\nएकादशगुणश्चोनः शुक्लेऽर्धं चैन्दवा यदि"
    },
    {
        "ref": "याजुषज्योतिषम्->16",
        "verse": "नवकैरुद्गतोंशः स्यादूनः सप्तगुणो भवेत् ।\nआवापस्त्वयुजेऽर्धं स्यात्पौलस्ये।आस्तंगतेऽपरम्"
    },
    {
        "ref": "याजुषज्योतिषम्->17",
        "verse": "जावाद्यंशैः समं विद्यात् पूर्वार्धे पर्व सूत्तरे ।\nभादानं स्याच्चतुर्दश्यां काष्ठानां देविना कलाः"
    },
    {
        "ref": "याजुषज्योतिषम्->18",
        "verse": "जौ द्रा गः खे श्वे ही रो षा श्चिन्मूषक्ण्यः सूमाधाणः ।\nरे मृ घाः स्वापोजः कृष्यो ह ज्येष्ठा इत्यृक्षा लिंगैः"
    },
    {
        "ref": "याजुषज्योतिषम्->19",
        "verse": "कार्या भांशाष्टकास्थाने कला एकान्नविंशतिः ।\nउनस्थाने त्रिसप्तति मुद्ववपेदूनसम्भवे"
    },
    {
        "ref": "याजुषज्योतिषम्->20",
        "verse": "तिथिमेकादशाभ्यस्तां पर्वभांशसमन्विताम् ।\nविभज्य भसमूहेन तिथिनक्षत्रमादिशेत्"
    },
    {
        "ref": "याजुषज्योतिषम्->21",
        "verse": "याः पर्वाभादानकलास्तासु सप्तगुणां तिथिम् ।\nयुक्त्या तासां विजानीयात् तिथिभादानिकाः कलाः"
    },
    {
        "ref": "याजुषज्योतिषम्->22",
        "verse": "अतीतपर्वभागेभ्यः शोधयेद् द्विगुणां तिथिम् ।\nतेषु मण्डलभागेषु तिथिनिष्ठांगतो रविः"
    },
    {
        "ref": "याजुषज्योतिषम्->23",
        "verse": "विषुवन्तं द्विरभ्यस्तं रूपोनं षड्गुणीकृतम् ।\nपक्षा यदर्धं पक्षाणां तिथिः स विषुवान् स्मृतः"
    },
    {
        "ref": "याजुषज्योतिषम्->24",
        "verse": "पलानि पंचाशदपां धृतानि तदाढकं द्रोणमतः प्रमेयम् ।\nत्रिभिर्विहीनं कुड्वैस्तु कार्यं तन्नाडिकायास्तु भवेत् प्रमाणम्"
    },
    {
        "ref": "याजुषज्योतिषम्->25",
        "verse": "एकादशभिरभ्यस्य पर्वाणि नवभिस्तिथिम् ।\nयुगलब्धं सपर्व स्याद् वर्तमानार्कभं क्रमात्"
    },
    {
        "ref": "याजुषज्योतिषम्->26",
        "verse": "सूर्यर्क्षभागान् नवभिर्विभज्य शेषान् द्विरभ्यस्य दिनोपभुक्तिः ।\nतिथेर्युता भुक्तिदिनेषु कालो योगो दिनैकादशकेन् तद्भम्"
    },
    {
        "ref": "याजुषज्योतिषम्->27",
        "verse": "त्र्यंशो भशेषो दिवसांशभागश्चतुर्दशस्याप्यपनीय भिन्नम् ।\nभार्धेऽधिके चाधिगते परोंऽशोद्वावुत्तमे तन्नवकैरवेत्य"
    },
    {
        "ref": "याजुषज्योतिषम्->28",
        "verse": "त्रिंशत्यह्नां सषट्षष्टिरब्दः षट् चर्तवोऽयने ।\nमासा द्वादश सौर्याः स्युरेतत् पंचगुणं युगम्"
    },
    {
        "ref": "याजुषज्योतिषम्->29",
        "verse": "उदयावासवस्य स्युर्दिनराशि सपंचकः ।\nऋषेर्द्विषष्टिहीनः स्याद् विंशत्या चैकयास्तृणाम्"
    },
    {
        "ref": "याजुषज्योतिषम्->30",
        "verse": "पंचत्रिंशं शतं पौष्णम् एकोनमयनोन्यृषेः ।\nपर्वणां स्याच्चतुष्पादी काष्ठानां चैव ताः कलाः"
    },
    {
        "ref": "याजुषज्योतिषम्->31",
        "verse": "सावनेन्दुस्तृमासानां षष्टिः सैकद्विसप्तिका ।\nद्युस्त्रिंशत् सावनः सार्धः सौरस्तृणां स पर्ययः"
    },
    {
        "ref": "याजुषज्योतिषम्->32",
        "verse": "अग्निः प्रजापतिः सोमो रुद्रोदितिबृहस्पती ।\nसर्पाश्च पितरश्चैव भगश्चैवार्यमापि च"
    },
    {
        "ref": "याजुषज्योतिषम्->33",
        "verse": "सविता त्वष्टाथ वायुश्चेन्द्राग्नी मित्र एव च ।\nइन्द्रो निॠतिरापो वै विश्वेदेवास्तथैव च"
    },
    {
        "ref": "याजुषज्योतिषम्->34",
        "verse": "विष्णुर्वसवो वरुणूऽजेकपात् तथैव च ।\nअहिर्बुध्न्यस्तथा पूषा अश्विनौ यम एव च"
    },
    {
        "ref": "याजुषज्योतिषम्->35",
        "verse": "नक्षत्रदेवता एता एताभिर्यज्ञकर्मणि ।\nयजमानस्य शास्त्रज्ञैर्नाम नक्षत्रजं स्मृतम्"
    },
    {
        "ref": "याजुषज्योतिषम्->36",
        "verse": "उग्राण्यार्द्रा च चित्रा च विशाखा श्रवणोश्वयुक् ।\nक्रूरणि तु मघास्वाती ज्येष्टा मूलं यमस्य च"
    },
    {
        "ref": "याजुषज्योतिषम्->37",
        "verse": "द्यूनं द्विषष्टिभागेन ज्ञे (हे) यं सौरं सपार्वणम् ।\nयत्कृतावुपजायेते मध्येऽन्ते चाधिमासकौ"
    },
    {
        "ref": "याजुषज्योतिषम्->38",
        "verse": "कला दश सविंशा स्याद् द्वे मुहुर्तस्य नाडिके ।\nद्युस्त्रिंशत् तत्कलानां तु षट्शती त्र्यधिका भवेत्"
    },
    {
        "ref": "याजुषज्योतिषम्->39",
        "verse": "ससप्तमं भयुक् सोमः सूर्यो द्यूनि त्रयोदश ।\nनवमानि तु पंचाह्नः काष्ठा पंचाक्षरा भवेत्"
    },
    {
        "ref": "याजुषज्योतिषम्->40",
        "verse": "यदुत्तरस्यायनतो गतं स्याच् छेषं तथा दक्षिणतोऽयनस्य ।\nतदेकषष्ट्याद्विगुणं विभक्तं सद्वादशं स्याद् दिवसप्रमाणम्"
    },
    {
        "ref": "याजुषज्योतिषम्->41",
        "verse": "यदर्धं दिनभागानां सदा पर्वणि पर्वणि ।\nॠतुशेषं तु तद् विद्यात् संख्याय सह सर्वणाम्"
    },
    {
        "ref": "याजुषज्योतिषम्->42",
        "verse": "इत्युपायसमुद्देशो भूयोप्यह्नः प्रकल्पयेत् ।\nज्ञेयराशिं गताभ्यस्तं विभजेज्ज्ञानराशिना"
    },
    {
        "ref": "याजुषज्योतिषम्->43",
        "verse": "सोमसूर्यस्तृचरितं विद्वान् वेदविदश्नुते ।\nसोमसूर्यस्तृचरितं लोकं लोके च सम्मतिम्"
    }
]