[
  {
    "ref": "नवरत्नमाला->1",
    "verse": "मातङ्गीस्तोत्रं च\n\nओङ्कारपञ्जरशुकीमुपनिषदुद्यानकेलिकलकण्ठीम् ।\nआगमविपिनमयूरीमार्यामन्तर्विभावये गौरीम्"
  },
  {
    "ref": "नवरत्नमाला->2",
    "verse": "दयमानदीर्घनयनां देशिकरूपेणदर्शिताभ्युदयाम् ।  var  देशक\nवामकुचनिहितवीणां वरदां सङ्गीतमातृकां वन्दे"
  },
  {
    "ref": "नवरत्नमाला->3",
    "verse": "श्यामलिमसौकुमार्यां सौन्दर्यानन्दसम्पदुन्मेषाम् ।\nतरुणिमकरुणापूरां मदजलकल्लोललोचनां वन्दे"
  },
  {
    "ref": "नवरत्नमाला->4",
    "verse": "नखमुखमुखरितवीणानादरसास्वादनवनवोल्लासम् ।\nमुखमम्ब मोदयतु मां मुक्ताताटङ्कमुग्धहसितं ते"
  },
  {
    "ref": "नवरत्नमाला->5",
    "verse": "सरिगमपधनिरतां तां वीणासङ्क्रान्तकान्तहस्तां ताम् ।\nशान्तां मृदुलस्वान्तां कुचभरतान्तां नमामि शिवकान्ताम्"
  },
  {
    "ref": "नवरत्नमाला->6",
    "verse": "अवटुतटघटितचूलीताडिततालीपलाशताटङ्काम् ।\nवीणावादनवेलाऽकम्पितशिरसां नमामि मातङ्गीम्"
  },
  {
    "ref": "नवरत्नमाला->7",
    "verse": "वीणारवानुषङ्गं विकचमुखाम्भोजमाधुरीभृङ्गम् ।\nकरुणापूरतरङ्गं कलये मातङ्गकन्यकापाङ्गम्"
  },
  {
    "ref": "नवरत्नमाला->8",
    "verse": "मणिभङ्गमेचकाङ्गीं मातङ्गीं नौमि सिद्धमातङ्गीम् ।\nयौवनवनसारङ्गीं सङ्गीताम्भोरुहानुभवभृङ्गीम्"
  },
  {
    "ref": "नवरत्नमाला->9",
    "verse": "मेचकमासेचनकं मिथ्यादृष्टान्तमध्यभागं ते ।\nमातस्वरूपमनिशं मङ्गलसङ्गीतसौरभं वन्दे"
  }
]