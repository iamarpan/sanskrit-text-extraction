[
    {
        "verse": "श्रीगणेशाय नमः। अथादौ प्रायश्चित्तविधानवर्णनम्। गृहाश्रमेषु धर्मेषु वर्णानामनुपूर्वशः। प्रायश्चित्त विधिं दृष्ट्वा अङ्गिरामुनिरब्रवीत्",
        "ref": "AngIrasa-smRtiH->१"
    },
    {
        "verse": "अन्त्यानामपि सिद्धान्नं भक्षयित्वा द्विजातयः। चान्द्रं कृच्छ्रं तदर्द्धन्तु ब्रह्मक्षत्त्र विशां विदुः",
        "ref": "AngIrasa-smRtiH->२"
    },
    {
        "verse": "रजकश्चर्मकारश्च नटोवुरुड एव च। कैवर्त्तभेदभिल्लाश्च सप्तैते चान्त्यजाः स्मृताः",
        "ref": "AngIrasa-smRtiH->३"
    },
    {
        "verse": "अन्त्यजानां गृहे तोयं भाण्डे पर्य्युषितञ्च यत्। प्रायश्चित्तं यदा पीतं तदैव हि समाचरेत्",
        "ref": "AngIrasa-smRtiH->४"
    },
    {
        "verse": "चाण्डालकूपभाण्डेषु त्वज्ञानात्पिवते यदि। प्रायश्चित्तं कथं तेषां वर्णे वर्णे विधीयते",
        "ref": "AngIrasa-smRtiH->५"
    },
    {
        "verse": "चरेत् सान्तपनं विप्रः प्राजापत्यन्तु भूमिपः। तदर्द्धन्तु चरेद्वैश्यः पादं शूद्रे षु दापयेत्",
        "ref": "AngIrasa-smRtiH->६"
    },
    {
        "verse": "अज्ञानात् पिवते तोयं ब्राह्मणस्त्वन्त्यजातिषु। अहोरात्रोषितोभूत्वा पञ्चगव्येन शुध्यति",
        "ref": "AngIrasa-smRtiH->७"
    },
    {
        "verse": "विप्रो विप्रेण संस्पृष्ट उच्छिष्टेन कदाचन। आचान्त एव शुध्येत अङ्गिरामुनिरब्रवीत्",
        "ref": "AngIrasa-smRtiH->८"
    },
    {
        "verse": "क्षत्त्रियेण यदा स्पृष्ट उच्छिष्टेन कदाचन। स्नानं जप्यन्तु कुर्वीत दिनस्यार्द्धेन शुध्यति",
        "ref": "AngIrasa-smRtiH->९"
    },
    {
        "verse": "वैश्येन तु यदा स्पृष्टः शुना शूद्रे ण वा द्विजः। उपोष्य रजनीमेकां पञ्चगव्येन शुध्यति",
        "ref": "AngIrasa-smRtiH->१०"
    },
    {
        "verse": "अनुच्छिष्टेन संस्पृष्टौ स्नानं येन विधीयते। तेनैवोच्छिष्टसंस्पृष्टः प्राजापत्यं समाचरेत्",
        "ref": "AngIrasa-smRtiH->११"
    },
    {
        "verse": "अत ऊर्द्ध्वं प्रवक्ष्यामि नीली वस्त्रस्य वै विधिम्। स्त्रीणां क्रीडार्थसंयोगे शयनीये न दुष्यति",
        "ref": "AngIrasa-smRtiH->१२"
    },
    {
        "verse": "पालने विक्रये चैव तद्वृत्तेरूपजीवने। पतितस्तु भवेद्विप्रस्त्रिभिः कृच्छ्रैर्व्यपोहति",
        "ref": "AngIrasa-smRtiH->१३"
    },
    {
        "verse": "स्नानं दानं जपो होमः स्वाध्यायः पितृतर्पणम्। वृथा तस्य महायज्ञा नीलीवस्त्रस्य धारणात्",
        "ref": "AngIrasa-smRtiH->१४"
    },
    {
        "verse": "नीलीरक्तं यदा वस्त्रमज्ञानेन तु धारयेत्। अहोरात्रोषितोभूत्वा पञ्चगव्येन शुध्यति",
        "ref": "AngIrasa-smRtiH->१५"
    },
    {
        "verse": "नीलीदारु यदा भिन्द्याद्ब्राह्मणं वै प्रमादतः। शोणितं दृश्यते यत्र द्विजश्चान्द्रा यणञ्चरेत्",
        "ref": "AngIrasa-smRtiH->१६"
    },
    {
        "verse": "नीलीवृक्षेण पक्वन्तु अन्नमश्नाति चेद्द्विजः। आहार वमनं कृत्वा पञ्चगव्येन शुध्यति",
        "ref": "AngIrasa-smRtiH->१७"
    },
    {
        "verse": "भक्षन् प्रमादतोनीलीं द्विजातिस्त्व समाहितः। त्रिषु वर्णेषु सामान्यं चान्द्रा यणमिति स्थितम्",
        "ref": "AngIrasa-smRtiH->१८"
    },
    {
        "verse": "नीलौरक्तेन वस्त्रेण यदन्नमुपनीयते। नोपतिष्ठति दातारं भोक्ता भुङ्क्ते तु किल्विषम्",
        "ref": "AngIrasa-smRtiH->१९"
    },
    {
        "verse": "नीलीरक्तेन वस्त्रेण यत्पाके श्रपितं भवेत्। तेन भुक्तेन विप्राणां दिनमेकमजोजनम्",
        "ref": "AngIrasa-smRtiH->२०"
    },
    {
        "verse": "मृते भर्त्तरि या नारी नीलीवस्त्रं प्रधारयेत्। भर्त्ता तु नरकं याति सा नारी तदनन्तरम्",
        "ref": "AngIrasa-smRtiH->२१"
    },
    {
        "verse": "नील्या चोपहते क्षेत्रे शस्यं यत्तु प्ररोहति। अभोज्यं तद्द्विजातीनां भुक्त्वा चान्द्रा यणं चरेत्",
        "ref": "AngIrasa-smRtiH->२२"
    },
    {
        "verse": "देवद्रो ण्यां वृषोत्सर्गे यज्ञे दाने तथैव च। अत्र स्नानं न कर्त्तव्यं दूषिता च वसुन्धरा",
        "ref": "AngIrasa-smRtiH->२३"
    },
    {
        "verse": "वापिता यत्र नीली स्यात्तावद्भूम्य शुचिर्भवेत्। यावद्द्वादशवर्षाणि अतऊर्द्ध्वं शुचिर्भवेत्",
        "ref": "AngIrasa-smRtiH->२४"
    },
    {
        "verse": "भोजने चैव पाने च तथा चौषधभेषजैः। एवं म्रियन्ते या गावः पादमेकं समाचरेत्",
        "ref": "AngIrasa-smRtiH->२५"
    },
    {
        "verse": "घण्टाभरणदोषेण यत्र गौर्विनिपीड्यते। चरेदर्द्धं व्रतं तेषां भूषणार्थं हि तत् कृतम्",
        "ref": "AngIrasa-smRtiH->२६"
    },
    {
        "verse": "दमने दामने रोधे अवघाते च वैकृते। गवा प्रभवता घातैः पादोनं व्रतमाचरेत्",
        "ref": "AngIrasa-smRtiH->२७"
    },
    {
        "verse": "अङ्गुष्ठपर्वमात्रस्तु बाहुमात्रः प्रमाणतः। सपल्लवश्च साग्रश्च दण्डइत्यभिधीयते",
        "ref": "AngIrasa-smRtiH->२८"
    },
    {
        "verse": "दण्डादुक्ताद्यदान्येन पुरुषाः प्रहरन्ति गाम्। द्विगुणं गोब्रतं तेषां प्रायश्चित्तं विशोधनम्",
        "ref": "AngIrasa-smRtiH->२९"
    },
    {
        "verse": "शृङ्गभङ्गे त्वस्थिभङ्गे चर्मनिर्म्मोचने तथा। दशरात्रं चरेत् कृच्छ्रं यावत्स्वस्थोभवेत्तदा",
        "ref": "AngIrasa-smRtiH->३०"
    },
    {
        "verse": "गोमूत्रेण तु सम्मिश्रं यावकञ्चोपजायते। एतदेव हितं कृच्छ्रमिदमाङ्गिरसं मतम्",
        "ref": "AngIrasa-smRtiH->३१"
    },
    {
        "verse": "असमर्थस्य वालस्य पिता वा यदि वा गुरुः। यमुद्दिश्य चरेद्धर्मं पापं तस्य न विद्यते",
        "ref": "AngIrasa-smRtiH->३२"
    },
    {
        "verse": "अशीतिर्यस्य वर्षाणि वालोवाप्यूनषोडशः। प्रायश्चित्तार्द्धमर्हन्ति स्त्रियो रोगिण एव च",
        "ref": "AngIrasa-smRtiH->३३"
    },
    {
        "verse": "मूर्च्छिते पतिते चापि गवि यष्टिप्रहारिते। गायत्र्\\! यष्टसहस्रन्तु प्रायश्चित्तं विशोधनम्",
        "ref": "AngIrasa-smRtiH->३४"
    },
    {
        "verse": "स्नात्वा रजस्वला चैव चतुर्थेऽह्नि विशुध्यति। कुर्याद्र जसि निवृत्तेऽनिवृत्ते न कथञ्चन",
        "ref": "AngIrasa-smRtiH->३५"
    },
    {
        "verse": "रोगेण यद्र जः स्त्रीणामत्यर्थं हि प्रवर्त्तते। अशुच्यन्ता न तेन स्युस्तासां वैकारिकं हि तत्",
        "ref": "AngIrasa-smRtiH->३६"
    },
    {
        "verse": "साध्वाचारा न तावत्स्याद्र जो यावत्प्रवर्त्तते। वृत्ते रजसि गम्या स्त्री गृहकर्मणि चैन्द्रि ये",
        "ref": "AngIrasa-smRtiH->३७"
    },
    {
        "verse": "प्रथमेऽहनि चाण्डाली द्वितीये ब्रह्मघातिनी। तृतीये रजकी प्रोक्ता चतुर्थेऽहनि शुध्यति",
        "ref": "AngIrasa-smRtiH->३८"
    },
    {
        "verse": "रजस्वला यदा स्पृष्टा शुना शूद्रे ण चैव हि। उपोष्य रजनीमेकां पञ्चगव्येन शुध्यति",
        "ref": "AngIrasa-smRtiH->३९"
    },
    {
        "verse": "द्वावेतावशुची स्यातां दम्पती शयनङ्गतौ। शयनादुत्थिता नारी शुचिः स्यादशुचिः पुमान्",
        "ref": "AngIrasa-smRtiH->४०"
    },
    {
        "verse": "गण्डूषं पादशौचञ्च न कुर्य्यात् कांस्यभाजने। भस्मना शुध्यते कांस्यं ताम्रमम्लेन शुध्यति",
        "ref": "AngIrasa-smRtiH->४१"
    },
    {
        "verse": "रजसा शुध्यते नारी नदी वेगेन शुध्यति। भूमौ निःक्षिप्य षण्मासमत्यन्तोपहतं शुचि",
        "ref": "AngIrasa-smRtiH->४२"
    },
    {
        "verse": "गवाघ्रातानि कांस्यानि शूद्रो च्छिष्टानि यानि तु। भस्मना दशभिः शुद्ध्येत् काकेनोपहते तथा",
        "ref": "AngIrasa-smRtiH->४३"
    },
    {
        "verse": "शौचं सौवर्णरूप्याणां वायुनार्केन्दुरश्मिभिः",
        "ref": "AngIrasa-smRtiH->४४"
    },
    {
        "verse": "रेतःस्पृष्टं शवस्पृष्टमाविकञ्च न दुष्यति। अद्भिर्मृदा च तन्मात्रं प्रक्षाल्य च विशुध्यति",
        "ref": "AngIrasa-smRtiH->४५"
    },
    {
        "verse": "शुष्कमन्नमविप्रस्य भुक्त्वा सप्ताहमृच्छति। अन्नं व्यञ्जनसंयुक्तमर्द्धमासेन जीर्य्यति",
        "ref": "AngIrasa-smRtiH->४६"
    },
    {
        "verse": "पयोदधि च मासेन षण्मासेन घृतं तथा। तैलं सवत्सरेणैव कोष्ठे जीर्य्यति वा नवा",
        "ref": "AngIrasa-smRtiH->४७"
    },
    {
        "verse": "यो भुङ्क्ते हि च शूद्रा न्नं मासमेकं निरन्तरम्। इह जन्मनि शूद्र त्वं मृतः श्वा चाभिजायते",
        "ref": "AngIrasa-smRtiH->४८"
    },
    {
        "verse": "शूद्रा न्नं शूद्र सस्यर्कः शूद्रे ण च सहासनम्। शूद्रा ज्ज्ञानगमः कश्चिज्ज्वलन्तमपि पातयेत्",
        "ref": "AngIrasa-smRtiH->४९"
    },
    {
        "verse": "अप्रणामे तु शूद्रे ऽपि स्वस्ति यो वदति द्विजः। शूद्रो ऽपि नरकं याति ब्राह्मणोऽपि तथैव च",
        "ref": "AngIrasa-smRtiH->५०"
    },
    {
        "verse": "दशाहाच्छुध्यते विप्रो द्वादशाहेन भूमिपः। पाक्षिकं वैश्य एवाह शूद्रो मासेन शुध्यति",
        "ref": "AngIrasa-smRtiH->५१"
    },
    {
        "verse": "अग्निहोत्री च यो विप्रः शूद्रा न्नं चैव भोजयेत्। पञ्च तस्य प्रणश्यन्ति आत्मा वेदास्त्रयोऽग्नयः",
        "ref": "AngIrasa-smRtiH->५२"
    },
    {
        "verse": "शूद्रा न्नेन तु भुक्तेन यो द्विजो जनयेत्सुतान्। यस्यान्नं तस्य ते पुत्रा अन्नाच्छुक्रं प्रवर्त्तते",
        "ref": "AngIrasa-smRtiH->५३"
    },
    {
        "verse": "शूद्रे ण स्पृष्टमुच्छिष्टं प्रमादादथ पाणिना। तद्द्विजेभ्यो न दातव्यमापस्तम्बोऽब्रवीन्मुनिः",
        "ref": "AngIrasa-smRtiH->५४"
    },
    {
        "verse": "ब्राह्मणस्य सदा भुङ्क्ते क्षत्रियस्य च पर्वसु। वैश्येष्वापत्सु भुञ्जीत न शूद्रे ऽपि कदाचन",
        "ref": "AngIrasa-smRtiH->५५"
    },
    {
        "verse": "ब्राह्मणान्ने दरिद्र त्वं क्षत्त्रियान्ने पशुस्तथा। वैश्यान्नेन तु शूद्र त्वं शूद्रा न्ने नरकं ध्रुवम्",
        "ref": "AngIrasa-smRtiH->५६"
    },
    {
        "verse": "अमृतं ब्राह्मणस्यान्नं क्षत्त्रियान्नं पयः स्मृतम्। वैश्यस्य चान्नमेवान्नं शूद्रा न्नं रुधिरं ध्रुवम्",
        "ref": "AngIrasa-smRtiH->५७"
    },
    {
        "verse": "दुष्कृतं हि मनुष्याणामन्नमाश्नित्य तिष्ठति। यो यस्यान्नं समश्नाति स तस्याश्नाति किल्विषम्",
        "ref": "AngIrasa-smRtiH->५८"
    },
    {
        "verse": "सूतकेषु यदा विप्रो ब्रह्मचारी जितेन्द्रि यः। पिवेत् पानीयमज्ञानाद्भुङ्क्ते अन्नं भक्तमथापिवा",
        "ref": "AngIrasa-smRtiH->५९"
    },
    {
        "verse": "उत्तार्य्याचम्य उदकमवतीर्य्य उपस्पृशेत्। एवं हि समुदाचारो वरुणेनाभिमन्त्रितः",
        "ref": "AngIrasa-smRtiH->६०"
    },
    {
        "verse": "अग्न्यागारे गवां गोष्ठे देवब्राह्मण सन्निधौ। आहारे जपकाले च पादुकानां विसर्जनम्",
        "ref": "AngIrasa-smRtiH->६१"
    },
    {
        "verse": "पादुकासनमारूढोगेहात्पञ्चगृहं ब्रजेत्। छेदयेत्तस्य पादौ तु धार्मिकः पृथिवीपतिः",
        "ref": "AngIrasa-smRtiH->६२"
    },
    {
        "verse": "अग्निहोत्री तपस्वी च श्रोत्रियो वेदपारगः। एते वै पादुकैर्य्यान्ति शेषान्दण्डेन ताडयेत्",
        "ref": "AngIrasa-smRtiH->६३"
    },
    {
        "verse": "जन्मप्रभृतिसंस्कारे चूडान्ते भोजनं नवम्। असपिण्डेन भोक्तव्यं चूडस्यान्ते विशेषतः",
        "ref": "AngIrasa-smRtiH->६४"
    },
    {
        "verse": "याचकान्नं नवश्राद्धमपि सूतकभोजनम्। नारीप्रथमगर्भेषु भुक्त्वा चान्द्रा यणं चरेत्",
        "ref": "AngIrasa-smRtiH->६५"
    },
    {
        "verse": "अन्यदत्ता तु या कन्या पुनरन्यस्य दीयते। तस्याश्चान्नं न भोक्तव्यं पुनर्भूःसा प्रगीयते",
        "ref": "AngIrasa-smRtiH->६६"
    },
    {
        "verse": "पूर्वश्च स्रावितोयश्च गर्भोयश्चाप्यसंस्कृतः। द्वितीये गर्भसंस्कारस्तेन शुद्धिर्विधीयते",
        "ref": "AngIrasa-smRtiH->६७"
    },
    {
        "verse": "राजाद्यैर्द्दशभिर्मासैर्यावत्तिष्ठति गुर्विणी। तावद्र क्षा विधातव्या पुनरन्योविधीयते",
        "ref": "AngIrasa-smRtiH->६८"
    },
    {
        "verse": "भर्तृशासनमुल्लङ्घ्य या च स्त्री विप्रवर्त्तते। तस्याश्चैव न भोक्तव्यं विज्ञेया कामचारिणी",
        "ref": "AngIrasa-smRtiH->६९"
    },
    {
        "verse": "अनपत्या तु या नारी नाश्नीयात्तद्गृहेऽपि वै। अथ भुङ्क्ते तु यो मोहात्पूयसं नरकं व्रजेत्",
        "ref": "AngIrasa-smRtiH->७०"
    },
    {
        "verse": "स्त्रियाधनन्तु ये मोहादुपजीवन्ति बान्धवाः। स्त्रिया यानानि वासांसि ते पापा यान्त्यधोगतिम्",
        "ref": "AngIrasa-smRtiH->७१"
    },
    {
        "verse": "राजान्नं हरते तेजः शूद्रा न्नं ब्रह्मवर्च्चसम्। सूतकेषु च यो भुङ्क्ते स भुङ्क्ते पृथिवी मलम्",
        "ref": "AngIrasa-smRtiH->७२"
    },
    {
        "verse": "इत्यङ्गिरसा महर्षिणा प्रणीतं धर्मशास्त्रं समाप्तम्। समाप्ताचेयं आङ्गिरसस्मृतिः।",
        "ref": "AngIrasa-smRtiH->७३"
    }
]