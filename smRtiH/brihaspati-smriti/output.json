[
    {
        "verse": "अथ बृहस्पतिस्मृतिः। श्रीगणेशाय नमः। तत्रादौससुवर्णपृथिवीदानफलमहत्ववर्णनम्। इष्ट्वा क्रतुशतं राजा समाप्तवरदक्षिणम्। मघवान् वाग्विदां श्रेष्ठं पर्य्यपृच्छद् बृहस्पतिम्",
        "ref": "ब्रिहस्पतिस्म्र्तिह्->1"
    },
    {
        "verse": "भगवन् केन दानेन सर्वतः सुखमेधते। यद्दत्तं यन्महार्घं च तन्मे ब्रूहि महातप",
        "ref": "ब्रिहस्पतिस्म्र्तिह्->2"
    },
    {
        "verse": "एवमिन्द्रे ण पृष्टोऽसौ देवदेवपुरोहितः। वाचस्पतिर्महाप्राज्ञो बृहस्पतिरुवाच ह",
        "ref": "ब्रिहस्पतिस्म्र्तिह्->3"
    },
    {
        "verse": "सुवर्णदानं रोदानं भूमिदानं च वासव। एतत् प्रयच्छमानस्तु सर्वपापैः प्रमुच्यते",
        "ref": "ब्रिहस्पतिस्म्र्तिह्->4"
    },
    {
        "verse": "सुवर्णं रजतं वस्त्रं मणिरत्नं च वासव। सर्वमेव भवेद्दत्तं वसुधां यः प्रयच्छति",
        "ref": "ब्रिहस्पतिस्म्र्तिह्->5"
    },
    {
        "verse": "फालकृष्टां महीं दत्त्वा सबीजां शस्यशालिनीम्। यावत् सूर्य्यकरा लोकास्तावत् स्वर्गे महीयते",
        "ref": "ब्रिहस्पतिस्म्र्तिह्->6"
    },
    {
        "verse": "यत्किञ्चित् कुरुते पापं पुरुषो वृत्तिकर्शितः। अपि गोचर्म्ममात्रेण भूमिदानेन शुध्यति",
        "ref": "ब्रिहस्पतिस्म्र्तिह्->7"
    },
    {
        "verse": "दशहस्तेन दण्डेन त्रिंशद्दण्डानि वर्त्तनम्। दश तान्येव विस्तारो गोचर्मे तन्महाफलम्",
        "ref": "ब्रिहस्पतिस्म्र्तिह्->8"
    },
    {
        "verse": "सवृषं गोसहस्रं च यत्र तिष्ठत्यतन्द्रि तम्। बालवत्सप्रसूतानां तद् गोचर्म इतिस्मृतम्",
        "ref": "ब्रिहस्पतिस्म्र्तिह्->9"
    },
    {
        "verse": "विप्राय दद्याच्च गुणान्विताय तपोवियुक्ताय जितेन्द्रि याय। यावन्मही तिष्ठति सागरान्ता तावत् फलं तस्य भवेदनन्तम्",
        "ref": "ब्रिहस्पतिस्म्र्तिह्->10"
    },
    {
        "verse": "यथा वीजानि रोहन्ति प्रकीर्णानि महीतले। एवं कामाः प्ररोहन्ति भूमिदानसमार्जिताः",
        "ref": "ब्रिहस्पतिस्म्र्तिह्->11"
    },
    {
        "verse": "यथाप्सु पतितः सद्य स्तैलविन्दुः प्रसर्पति। एवं भूमिकृतं दानं सश्ये सश्ये प्ररोहति",
        "ref": "ब्रिहस्पतिस्म्र्तिह्->12"
    },
    {
        "verse": "अन्नदाः सुखिनो नित्यं वस्त्रदश्चैव रूपवान्",
        "ref": "ब्रिहस्पतिस्म्र्तिह्->13"
    },
    {
        "verse": "स नरः सर्वदो भूप यो ददाति वसुन्धराम्। यथा गौर्भरते वत्सं क्षारमुत्सृज्य क्षीरिणी",
        "ref": "ब्रिहस्पतिस्म्र्तिह्->14"
    },
    {
        "verse": "एवं दत्ता सहस्राक्ष भूमिर्भरति भूमिदम्। शङ्खं भद्रा सनं छत्रं चरस्थावरवारणाः",
        "ref": "ब्रिहस्पतिस्म्र्तिह्->15"
    },
    {
        "verse": "भूमिदानस्य पुण्यानि फलं स्वर्गः पुरन्दर। आदित्यो वरुणो वह्निर्ब्रह्मा सोमो हुताशनः",
        "ref": "ब्रिहस्पतिस्म्र्तिह्->16"
    },
    {
        "verse": "शूलपाणिश्च भगवानभिनन्दति भूमिदम्। आस्फोटयन्ति पितरः प्रहर्षन्ति पितामहाः",
        "ref": "ब्रिहस्पतिस्म्र्तिह्->17"
    },
    {
        "verse": "भूमिदाता कुले जातः स नस्त्राता भविष्यति। त्रीण्याहुरति दानानि गावः पृथ्वी सरस्वती",
        "ref": "ब्रिहस्पतिस्म्र्तिह्->18"
    },
    {
        "verse": "तारयन्ति हि दातारं सर्वात्पापादसंशयम्। प्रावृता वस्त्रदा यान्ति नग्ना यान्ति त्ववस्त्रदाः",
        "ref": "ब्रिहस्पतिस्म्र्तिह्->19"
    },
    {
        "verse": "तृप्ता यान्त्यग्निदातारः क्षुधिता यान्त्यनन्नदाः। काङ्क्षन्ति पितरः सर्वे नरकाद्भयभीरवः",
        "ref": "ब्रिहस्पतिस्म्र्तिह्->20"
    },
    {
        "verse": "गयां यो यास्यति पुत्रः स नस्त्राता भविष्यति। एष्टव्या बहवः पुत्राः यद्येकोऽपि गयां व्रजेत्",
        "ref": "ब्रिहस्पतिस्म्र्तिह्->21"
    },
    {
        "verse": "यजेत वाश्वमेधेन नीलं वा वृषमुत्सृजेत्। लोहितो यस्तु वर्णेन पुच्छाग्रे यस्तु पाण्डुरः",
        "ref": "ब्रिहस्पतिस्म्र्तिह्->22"
    },
    {
        "verse": "श्वेतः खुरविषाणाभ्यां स नीलो वृष उच्यते। नीलः पाण्डुरलाङ्गूलस्तृणमुद्धरते तु यः",
        "ref": "ब्रिहस्पतिस्म्र्तिह्->23"
    },
    {
        "verse": "षष्टिवर्षसहस्राणि पितरस्तेन तर्पिताः। यच्च शृङ्गगतम्पङ्कं कूलस्तिष्ठति चोद्धृतम्",
        "ref": "ब्रिहस्पतिस्म्र्तिह्->24"
    },
    {
        "verse": "पितरस्तस्य नश्यन्ति सोमलोकं महाद्युतिम्। पृथोर्यदोर्दिलीपस्य नृगस्य नहुषस्य च",
        "ref": "ब्रिहस्पतिस्म्र्तिह्->25"
    },
    {
        "verse": "अन्येषाञ्च नरेन्द्रा णां पुनरन्या भविष्यति। बहुभिर्वसुधा दत्ता राजभिः सगरादिभिः",
        "ref": "ब्रिहस्पतिस्म्र्तिह्->26"
    },
    {
        "verse": "यस्य यस्य यदा भूमिस्तस्य तस्य तदा फलम्। यस्तु ब्रह्मघ्नः स्त्रीघ्नो वा यस्तु वै पितृघातकः",
        "ref": "ब्रिहस्पतिस्म्र्तिह्->27"
    },
    {
        "verse": "गवां शतसहस्राणां हन्ता भवति दुष्कृती। स्वदत्तां परदत्तां वा यो हरेच्च वसुन्धराम्",
        "ref": "ब्रिहस्पतिस्म्र्तिह्->28"
    },
    {
        "verse": "श्वविष्ठायां क्रिमिर्भूत्वा पितृभिः सह पच्यते। आक्षेप्ता चानुमन्ता च तमेव नरकं व्रजेत्",
        "ref": "ब्रिहस्पतिस्म्र्तिह्->29"
    },
    {
        "verse": "भूमिदो भूमिहर्त्ता च नापरं पुण्यपापयोः। ऊर्द्ध्वाधो वाऽवतिष्ठेत यावदाभूतसम्प्लवम्",
        "ref": "ब्रिहस्पतिस्म्र्तिह्->30"
    },
    {
        "verse": "अग्नेरपत्यं प्रथमं हिरण्यं भूर्वैष्णवी सूर्यसुताश्च गावः। लोकास्त्रयस्तेन भवन्ति दत्ता यः काञ्चनं गाञ्च महीञ्च दद्यात्",
        "ref": "ब्रिहस्पतिस्म्र्तिह्->31"
    },
    {
        "verse": "षडशीति सहस्राणां योजनानां वसुन्धराम्। स्वतो दत्ता तु सर्वत्र सर्वकामप्रदायिनी",
        "ref": "ब्रिहस्पतिस्म्र्तिह्->32"
    },
    {
        "verse": "भूमिं यः प्रतिगृह्णाति भूमिं यश्च प्रयच्छति। उभौ तौ पुण्यकर्माणौ नियतं स्वर्गगामिनौ",
        "ref": "ब्रिहस्पतिस्म्र्तिह्->33"
    },
    {
        "verse": "सर्वेषामेव दानानां एकजन्मानुगं फलम्। हाटकक्षितिगौरीणां सप्तजन्मानुगं फलम्",
        "ref": "ब्रिहस्पतिस्म्र्तिह्->34"
    },
    {
        "verse": "यो न हिंस्यादहं ह्यात्मा भूतग्रामं चतुर्विधम्। तस्य देहाद्वियुक्तस्य भयं नास्ति कदाचन",
        "ref": "ब्रिहस्पतिस्म्र्तिह्->35"
    },
    {
        "verse": "अन्यायेन हृता भूमिर्यै नरैरपहारिता। हरन्तो हारयन्तश्च हन्युस्ते सप्तमङ्कुलम्",
        "ref": "ब्रिहस्पतिस्म्र्तिह्->36"
    },
    {
        "verse": "हरते हरयेद्यस्तु मन्दबुद्धिस्ततो वृतः। स बध्यो वारुणैः पाशैस्तिर्यग्योनिषु जायते",
        "ref": "ब्रिहस्पतिस्म्र्तिह्->37"
    },
    {
        "verse": "अश्रुभिः पतितैस्तेषां दानानामपकीर्त्तनम्। ब्राह्मणस्य हृते क्षेत्रे हृतं त्रिपुरुषं कुलम्",
        "ref": "ब्रिहस्पतिस्म्र्तिह्->38"
    },
    {
        "verse": "वापीकूपसहस्रेण अश्वमेधशतेन च। गवां कोटिप्रदानेन भूमिहर्त्ता न शुध्यति",
        "ref": "ब्रिहस्पतिस्म्र्तिह्->39"
    },
    {
        "verse": "गोमेकां स्वर्णमेकं वा भूमेरप्यर्द्धमङ्गुलम्। रुन्धन्नरकमायाति यावदाभूतसम्प्लवम्। हुतं दत्तं तपोऽधीतं यत्किञ्चिद्धर्मसञ्चितम्",
        "ref": "ब्रिहस्पतिस्म्र्तिह्->40"
    },
    {
        "verse": "अर्द्धाङ्गुलस्य सीमाया हरणेन प्रणश्यति। गोवीथीं ग्रामरथ्याञ्च श्मशानं गोपितं तथा",
        "ref": "ब्रिहस्पतिस्म्र्तिह्->41"
    },
    {
        "verse": "सम्पीड्य नरकं याति यावदाभूतसम्प्लवम्। ऊषरे निर्जले स्थाने प्रस्तं शस्यं विसजयेत्",
        "ref": "ब्रिहस्पतिस्म्र्तिह्->42"
    },
    {
        "verse": "जलाधारश्च कर्तव्यो व्यासस्य वचनं यथा। पञ्च कन्यानृते हन्ति दश हन्ति गवानृते",
        "ref": "ब्रिहस्पतिस्म्र्तिह्->43"
    },
    {
        "verse": "शतमश्वानृते हन्ति सहस्रं पुरुषानृते। हन्ति जाता न जातांश्च हिरण्यार्थेऽनृतं वदेत्",
        "ref": "ब्रिहस्पतिस्म्र्तिह्->44"
    },
    {
        "verse": "सर्वं भूम्यनृते हन्ति मा स्म भूम्यनृतं वदीः। ह्मस्वे मा रतिं कुर्याः प्राणैः कण्ठगतैरपि",
        "ref": "ब्रिहस्पतिस्म्र्तिह्->45"
    },
    {
        "verse": "अनौषधमभेषज्यं विषमेतद्धलाहलम्। न विषं विषमित्याहुः ब्रह्मस्वं विषमुच्यते",
        "ref": "ब्रिहस्पतिस्म्र्तिह्->46"
    },
    {
        "verse": "विषमेकाकिनं हन्ति ब्रह्मस्वं पुत्रपौत्रकम्। लोहखण्डाश्मचूर्णं च विषञ्च ज्वरयेन्नरम्",
        "ref": "ब्रिहस्पतिस्म्र्तिह्->47"
    },
    {
        "verse": "ब्रह्मस्वं त्रिषु लोकेषु कः पुमान् ज्वरयिष्यति। मन्युप्रहरणा विप्रा राजानः शस्त्रपाणयः",
        "ref": "ब्रिहस्पतिस्म्र्तिह्->48"
    },
    {
        "verse": "शस्त्रमेकाकिनं हन्ति विप्रमन्युः कुलक्षयम्। शस्त्रमेकाकिनं हन्ति विप्रमन्युः कुलक्षयम्। मन्युप्रहरणा विप्रा श्चक्रप्रहरणो हरिः",
        "ref": "ब्रिहस्पतिस्म्र्तिह्->49"
    },
    {
        "verse": "चक्रात्तीव्रतरो मन्युस्तस्माद्विप्रं न कोपयेत्। अग्निदग्धाः प्ररोहन्ति सूर्यदग्धास्तथैव च",
        "ref": "ब्रिहस्पतिस्म्र्तिह्->50"
    },
    {
        "verse": "मन्युदग्धस्य विप्राणामङ्कुरो न प्ररोहति। अग्निर्दहति तेजसा सूर्यो दहति रश्मिभिः",
        "ref": "ब्रिहस्पतिस्म्र्तिह्->51"
    },
    {
        "verse": "राजा दहति दण्डेन विप्रो दहति मन्युना। ब्रह्मस्वेन तु यत् सौख्यं देवस्वेन तु या रतिः",
        "ref": "ब्रिहस्पतिस्म्र्तिह्->52"
    },
    {
        "verse": "तद्धनं कुलनाशाय भवत्यात्मविनाशकम्। ब्रह्मस्वं ब्रह्महत्या च दरिद्र स्य च यद्धनम्",
        "ref": "ब्रिहस्पतिस्म्र्तिह्->53"
    },
    {
        "verse": "गुरुमित्रहिरण्यञ्च स्वर्गस्थमपि पीडयेत्। ब्रह्मस्वेन तु यच्छिद्रं तच्छिद्रं न प्ररोहति",
        "ref": "ब्रिहस्पतिस्म्र्तिह्->54"
    },
    {
        "verse": "प्रच्छादयति तच्छिद्र मन्यत्र तु विसर्पति। ब्रह्मस्वेन तु पुष्टानि साधनानि बलानि च",
        "ref": "ब्रिहस्पतिस्म्र्तिह्->55"
    },
    {
        "verse": "सङ्ग्रामे तानि लीयन्ते सिकतासु यथोदकम्। श्रोत्रियाय कुलीनाय दरिद्रा य च वासव",
        "ref": "ब्रिहस्पतिस्म्र्तिह्->56"
    },
    {
        "verse": "सन्तुष्टाय विनीताय सर्वभूताहिताय च। वेदाभ्यासस्तपो ज्ञानमिन्द्रि याणां च संयमः",
        "ref": "ब्रिहस्पतिस्म्र्तिह्->57"
    },
    {
        "verse": "ईदृशाय सुरश्रेष्ठ यदत्तं हि तदक्षयम्। आमपात्रे यथान्यस्तं क्षीरं दधि घृतं मधु",
        "ref": "ब्रिहस्पतिस्म्र्तिह्->58"
    },
    {
        "verse": "विनश्येत्पात्रदौर्बल्यात्तच्च पात्रं विनश्यति। एवं गाञ्च हिरण्यञ्च वस्त्रमन्नं महीं तिलान्",
        "ref": "ब्रिहस्पतिस्म्र्तिह्->59"
    },
    {
        "verse": "अविद्वान् प्रतिगृह्णाति भस्मीभवति काष्ठवत्। यस्य चैव गृहे मूर्खो दूरे चापि बहुश्रुतः",
        "ref": "ब्रिहस्पतिस्म्र्तिह्->60"
    },
    {
        "verse": "बहुश्रुताय दातव्यं नास्ति मूर्खे व्यतिक्रमः। कुलं तारयते धीरः सप्त सप्त च वासव",
        "ref": "ब्रिहस्पतिस्म्र्तिह्->61"
    },
    {
        "verse": "यस्तडाकं नवं कुर्य्यात् पुराणं वाऽपि खानयेत्। स सर्वं कुलमुद्धृत्य स्वर्गे लोके महीयते",
        "ref": "ब्रिहस्पतिस्म्र्तिह्->62"
    },
    {
        "verse": "वापीकूपतडागानि उद्यानोपवनानि च। पुनः संस्कारकर्त्ता च लभते मौलिकं फलम्",
        "ref": "ब्रिहस्पतिस्म्र्तिह्->63"
    },
    {
        "verse": "निदाघकाले पानीयं यस्य तिष्ठति वासव। स दुर्गं विषमं कृत्स्नं न कदाचिदवाप्नुयात्",
        "ref": "ब्रिहस्पतिस्म्र्तिह्->64"
    },
    {
        "verse": "एकाहं तु स्थितं तोयं पृथिव्यां राजसत्तम। कुलानि तारयेत्तस्य सप्त सप्त पराण्यपि",
        "ref": "ब्रिहस्पतिस्म्र्तिह्->65"
    },
    {
        "verse": "दीपालोकप्रदानेन वपुष्मान् स भवेन्नरः। प्रोक्षणीयप्रदानेन स्मृतिं मेधाञ्च विन्दति",
        "ref": "ब्रिहस्पतिस्म्र्तिह्->66"
    },
    {
        "verse": "कृत्वाऽपि पापकर्म्माणि यो दद्यादन्नमर्थिने। ब्राह्मणाय विशेषेण न स पापेन लिप्यते",
        "ref": "ब्रिहस्पतिस्म्र्तिह्->67"
    },
    {
        "verse": "भूमिर्गाव स्तथा दाराः प्रसह्य ह्रियते यदा। नचाऽऽवेदयते यस्तु तमाहुर्ब्रह्मघातकम्",
        "ref": "ब्रिहस्पतिस्म्र्तिह्->68"
    },
    {
        "verse": "निवेदितस्तु राजा वै ब्राह्मणैर्मन्युपीडितैः। तं न तारयते यस्तु तमाहुर्ब्रह्मघातकम्",
        "ref": "ब्रिहस्पतिस्म्र्तिह्->69"
    },
    {
        "verse": "उपस्थिते विवाहे च यज्ञे दाने च वासव। मोहाच्चरति विघ्नं यः स मृतो जायते क्रिमिः",
        "ref": "ब्रिहस्पतिस्म्र्तिह्->70"
    },
    {
        "verse": "धनं फलति दानेन जीवितं जीवरक्षणात्। रूपमैश्वर्यमारोग्यमहिंसाफलमश्नुते",
        "ref": "ब्रिहस्पतिस्म्र्तिह्->71"
    },
    {
        "verse": "फलमूलाशनात् पूज्यं स्वर्गं सत्येन लभ्यते। प्रायोपवेशनाद्रा ज्यं सर्वत्र सुखमश्नुते",
        "ref": "ब्रिहस्पतिस्म्र्तिह्->72"
    },
    {
        "verse": "गवाढ्यःशक्रदीक्षायाः स्वर्गगामी तृणाशनः। स्त्रिय स्त्रिषवणस्नायी वायुं पीत्वा क्रतुं लभेत्",
        "ref": "ब्रिहस्पतिस्म्र्तिह्->73"
    },
    {
        "verse": "नित्यस्नायी भवेदर्कः सन्ध्ये द्वे च जपन् द्विजः। न तत्साधयते राज्यं नाकपृष्ठमनाशके",
        "ref": "ब्रिहस्पतिस्म्र्तिह्->74"
    },
    {
        "verse": "अग्निप्रवेशे नियतं ब्रह्मलोके महीयते। रत्नानां प्रतिसंहारे पशून् पुत्रांश्च विन्दति",
        "ref": "ब्रिहस्पतिस्म्र्तिह्->75"
    },
    {
        "verse": "नाके चिरं स वसते उपवासी च यो भवेत्। सततं चैकशायी यः स लभेदीप्सिताङ्गतिम्",
        "ref": "ब्रिहस्पतिस्म्र्तिह्->76"
    },
    {
        "verse": "वीरासनम् वीरशय्यां वीरस्थानमुपाश्रितः। अक्षय्यास्तस्य लोकाः स्युः सर्वकामगमास्तथा",
        "ref": "ब्रिहस्पतिस्म्र्तिह्->77"
    },
    {
        "verse": "उपवासञ्च दीक्षाञ्च अभिषेकञ्च वासव। कृत्वा द्वादशवर्षाणि वीरस्थानाद्विशिष्यते",
        "ref": "ब्रिहस्पतिस्म्र्तिह्->78"
    },
    {
        "verse": "अधीत्य सर्ववेदान् वै सद्यो दुःखात् प्रमुच्यते",
        "ref": "ब्रिहस्पतिस्म्र्तिह्->79"
    },
    {
        "verse": "पावनं चरते धर्मं स्वर्गे लोके महीयते",
        "ref": "ब्रिहस्पतिस्म्र्तिह्->80"
    },
    {
        "verse": "बृहस्पति मतं पुण्यं ये पठन्ति द्विजातयः। चत्वारि तेषां वर्धन्ते आयुर्विद्या यशो बलम्",
        "ref": "ब्रिहस्पतिस्म्र्तिह्->81"
    },
    {
        "verse": "इति बृहस्पतिप्रणीतं धर्म्मशास्त्रं सम्पूर्णम्। समाप्ताचेयं बृहस्पतिस्मृतिः।",
        "ref": "ब्रिहस्पतिस्म्र्तिह्->82"
    }
]