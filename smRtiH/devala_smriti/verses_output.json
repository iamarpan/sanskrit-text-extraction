[
    {
        "verse": "ॐ तत्सद्ब्रह्मणे नमः। अथ देवलस्मृतिः। श्रीगणेशाय नमः। अथ प्रायश्चित्तवर्णनम्। सिन्धुतीरे सुखासीनं देवलं मुनिसत्तमम्। समेत्य मुनयः सर्वे इदं वचनमब्रुवन्",
        "ref": "devala-smRtiH->१"
    },
    {
        "verse": "भगवन्म्लेच्छनीता हि कथं शुद्धिमवाप्नुयुः। ब्राह्मणाः क्षत्त्रिया वैश्याः शूद्रा श्चैवानुपूर्वशः",
        "ref": "devala-smRtiH->२"
    },
    {
        "verse": "कथं स्नानं कथं शौचं प्रायश्चित्तं कथं भवेत्। किमाचारा भवेयुस्ते तदाचक्ष्व सविस्तरम्",
        "ref": "devala-smRtiH->३"
    },
    {
        "verse": "देवल उवाच। त्रिशङ्कुं वर्जयेद्देशं सर्वं द्वादशयोजनम्। उत्तरेण महानद्या दक्षिणेन तु कीकटम्",
        "ref": "devala-smRtiH->४"
    },
    {
        "verse": "प्रायश्चित्तं प्रवक्ष्यामि विस्तरेण महर्षयः",
        "ref": "devala-smRtiH->५"
    },
    {
        "verse": "मृतसूते तु दासीनां पत्नीनां चानुलोमिनाम्। स्वामितुल्यं भवेच्छौचं मृते स्वामिनि यौनिकम्",
        "ref": "devala-smRtiH->६"
    },
    {
        "verse": "अपेयं येन सम्पीतमभक्ष्यं चापि भक्षितम्। म्लेच्छैर्नीतेन विप्रेण अगम्यागमनं कृतम्",
        "ref": "devala-smRtiH->७"
    },
    {
        "verse": "तस्य शुद्धिं प्रवक्ष्यामि यावदेकं तु वत्सरम्। चान्द्रा यणं तु विप्रस्य सपराकं प्रकीर्तितम्",
        "ref": "devala-smRtiH->८"
    },
    {
        "verse": "पराकमेकं क्षत्त्रस्य पादकृच्छ्रेण संयुतम्। पराकार्धं तु वैश्यस्य शूद्र स्य दिनपञ्चकम्",
        "ref": "devala-smRtiH->९"
    },
    {
        "verse": "नखलोमविहीनानां प्रायश्चित्तं प्रदापयेत्। चतुर्णामपि वर्णानामन्यथाऽशुद्धिरस्ति हि",
        "ref": "devala-smRtiH->१०"
    },
    {
        "verse": "प्रायश्चित्तविहीनं तु यदा तेषां कलेवरम्। कर्तव्यस्तत्र संस्कारो मेखलादण्डवर्जितः",
        "ref": "devala-smRtiH->११"
    },
    {
        "verse": "म्लेच्छैर्नीतेन शूद्रै र्वा हारिते दण्डमेखले। संस्कारप्रमुखं तस्य सर्वं कार्यं यथाविधि",
        "ref": "devala-smRtiH->१२"
    },
    {
        "verse": "संस्कारान्ते च विप्राणां दानं धेनुश्च दक्षिणा। दातव्यं शुद्धमिच्छद्भिरश्वगोभूमिकाञ्चनम्",
        "ref": "devala-smRtiH->१३"
    },
    {
        "verse": "तदाऽसौ तु कुटुम्बानां पङ्क्तिं प्राप्नोति नान्यथा। स्वभायां च यथान्यायं गच्छन्नेव विशुध्यति",
        "ref": "devala-smRtiH->१४"
    },
    {
        "verse": "अथ संवत्सरादूर्ध्वं म्लेच्छैर्नीतो यदा भवेत्। प्रायश्चित्ते तु सञ्चीर्णे गङ्गास्नानेन शुध्यति",
        "ref": "devala-smRtiH->१५"
    },
    {
        "verse": "सिन्धुसौवीरसौराष्ट्रं तथा प्रत्यन्तवासिनः। कलिङ्गकौङ्कणान्वङ्गान्गत्वा संस्कारमर्हति",
        "ref": "devala-smRtiH->१६"
    },
    {
        "verse": "बलाद्दासीकृता ये च म्लेच्छचाण्डालदस्युभिः। अशुभं कारिताः कर्म गवादिप्राणिहिंसनम्",
        "ref": "devala-smRtiH->१७"
    },
    {
        "verse": "उच्छिष्टमार्जनं चैव तथा तस्यैव भोजनम्। खरोष्ट्रविड्वराहाणामामिषस्य च भक्षणम्",
        "ref": "devala-smRtiH->१८"
    },
    {
        "verse": "तत्स्त्रीणां च तथा सङ्गं ताभिश्च सह भोजनम्। मासोषिते द्विजातौ तु प्राजापत्यं विशोधनम्",
        "ref": "devala-smRtiH->१९"
    },
    {
        "verse": "चान्द्रा यणं त्वाहिताग्नेः पराकस्त्वथ वा भवेत्। चान्द्रा यणं पराकं च चरेत्संवत्सरोषितः",
        "ref": "devala-smRtiH->२०"
    },
    {
        "verse": "संवत्सरोषितः शूद्रो मासार्धं यावकं पिबेत्। मासमात्रोषितः शूद्र ः\\! कृच्छ्रपादेन शुध्यति",
        "ref": "devala-smRtiH->२१"
    },
    {
        "verse": "ऊर्ध्वं संवत्सरात्कल्प्यं प्रायश्चित्तं द्विजोत्तमैः। संवत्सरैश्चतुर्भिश्च तद्भावमधिगच्छति",
        "ref": "devala-smRtiH->२२"
    },
    {
        "verse": "ह्रासो न विद्यते यस्य प्रायश्चित्तं दुरात्मनः। गुह्यकक्षशिरोभ्रूणां कर्तव्यं केशवापनम्",
        "ref": "devala-smRtiH->२३"
    },
    {
        "verse": "प्रायश्चित्तं समारभ्य प्रायश्चित्तं तु कारयेत्। स्नानं त्रिकालं कुर्वीत धौतवासा जितेन्द्रि यः",
        "ref": "devala-smRtiH->२४"
    },
    {
        "verse": "कुशहस्तः सत्यवक्ता देवलेन ह्युदाहृतम्। वत्सरं वत्सरार्धं वा मासं मासार्धमेव वा",
        "ref": "devala-smRtiH->२५"
    },
    {
        "verse": "बलान्म्लेच्छैस्तु यो नीतस्तस्य शुद्धिस्तु कीदृशी। संवत्सरोषिते शूद्रे शुद्धिश्चान्द्रा यणेन तु",
        "ref": "devala-smRtiH->२६"
    },
    {
        "verse": "पराकं वत्सरार्धे च पराकार्धं त्रिमासिके। मासिके पादकृच्छ्रश्च नखरोमविवर्जितः",
        "ref": "devala-smRtiH->२७"
    },
    {
        "verse": "पादोनं क्षत्त्रियस्योक्तमर्धं वैश्यस्य दापयेत्। प्रायश्चित्तं द्विजस्योक्तं पादं शूद्र स्य दापयेत्",
        "ref": "devala-smRtiH->२८"
    },
    {
        "verse": "प्रायश्चित्तावसाने तु दोग्ध्री गौर्दक्षिणा मता। तथाऽसौ तु कुटुबान्ते ह्युपविष्टो न दुष्यति",
        "ref": "devala-smRtiH->२९"
    },
    {
        "verse": "अशीतिर्यस्य वर्षाणि बालो वाऽप्यूनषोडशः। प्रायश्चित्तार्धमर्हन्ति स्त्रियो रोगिण एव च",
        "ref": "devala-smRtiH->३०"
    },
    {
        "verse": "ऊनैकादशवर्षस्य पञ्चवर्षात्परस्य च। प्रायश्चित्तं चरेद्भ्राता पिता वाऽन्योऽपि वर्धिता",
        "ref": "devala-smRtiH->३१"
    },
    {
        "verse": "स्वयं व्रतं चरेत्सर्वमन्यथा नैव शुध्यति। तिलहोमं प्रकुर्वीत जपं कुर्यादतन्द्रि तः",
        "ref": "devala-smRtiH->३२"
    },
    {
        "verse": "संलापस्पर्शनिःश्वाससहयानासनाशनात्। याजनाध्यापनाद्यौनात्पापं सङ्क्रमते नृणाम्",
        "ref": "devala-smRtiH->३३"
    },
    {
        "verse": "याजनं योनिसम्बन्धं स्वाध्यायं सहभोजनम्। कृत्वा सद्यः पतत्येव पतितेन न संशयः",
        "ref": "devala-smRtiH->३४"
    },
    {
        "verse": "संवत्सरेण पतति पतितेन सहाऽऽचरन्। याजनासनयज्ञादि कुर्वाणः सार्वकामिकम्",
        "ref": "devala-smRtiH->३५"
    },
    {
        "verse": "अतः परं प्रवक्ष्यामि प्रायश्चित्तमिदं शुभम्। स्त्रीणां म्लेच्छैश्च नीतानां बलात्संवेशने क्वचित्",
        "ref": "devala-smRtiH->३६"
    },
    {
        "verse": "ब्राह्मणी क्षत्त्रिया वैश्या शूद्रा नीता यदाऽन्त्यजैः। ब्राह्मण्याः कीदृशं न्याय्यं प्रायश्चित्तं विधीयते",
        "ref": "devala-smRtiH->३७"
    },
    {
        "verse": "ब्राह्मणी भोजयेन्म्लेच्छमभक्ष्यं भक्षयेद्यदि। पराकेण ततः शुद्धिः पादेनोत्तरतोत्तरान्",
        "ref": "devala-smRtiH->३८"
    },
    {
        "verse": "न कृतं मैथुनं ताभिरभक्ष्यं नैव भक्षितम्। शुद्धिस्तदा त्रिरात्रेण म्लेच्छान्नेनैव भक्षिते",
        "ref": "devala-smRtiH->३९"
    },
    {
        "verse": "रजस्वला यदा स्पृष्टा म्लेच्छेनान्येन वा पुनः। त्रिरात्रमुषिता स्नात्वा पञ्चगव्येन शुध्यति",
        "ref": "devala-smRtiH->४०"
    },
    {
        "verse": "स्पृष्ट्वा रजस्वलाऽन्योन्यं ब्राह्मणी क्षत्त्रिया तथा। त्रिरात्रेण विशुद्धिः स्याद्देवलस्य वचो यथा",
        "ref": "devala-smRtiH->४१"
    },
    {
        "verse": "स्पृष्ट्वा रजस्वलाऽन्योन्यं ब्राह्मणी शूद्र जा तथा। पञ्चरात्रं निराहारा पञ्चगव्येन शुध्यति",
        "ref": "devala-smRtiH->४२"
    },
    {
        "verse": "ब्राह्मण्यनशनं कुर्यात्क्षत्त्रिया स्नानमाचरेत्। सचैलं वैश्यजातीनां नक्तं शूद्रे विनिर्दिशेत्",
        "ref": "devala-smRtiH->४३"
    },
    {
        "verse": "म्लेच्छान्नं म्लेच्छसंस्पर्शो म्लेच्छेन सह संस्थितिः। वत्सरं वत्सरादूर्ध्वं त्रिरात्रेण विशुध्यति",
        "ref": "devala-smRtiH->४४"
    },
    {
        "verse": "म्लेच्छैर्हृतानां चौरैर्वा कान्तारेषु प्रवासिनाम्। भुक्त्वा भक्ष्यमभक्ष्यं वा क्षुधार्तेन भयेन वा",
        "ref": "devala-smRtiH->४५"
    },
    {
        "verse": "पुनः प्राप्य स्वकं देशं चातुर्वर्ण्यस्य निष्कृतिः। कृच्छ्रमेकं चरेद्विप्रस्तदर्धं क्षत्त्रियश्चरेत्। पादोनं च चरेद्वैश्यः शूद्र ः\\! पादेन शुध्यति",
        "ref": "devala-smRtiH->४६"
    },
    {
        "verse": "गृहीता स्त्री बलादेव म्लेच्छैगुर्वीकृता यदि। गुर्वी न शुद्धिमाप्नोति त्रिरात्रेणेतरा शुचिः",
        "ref": "devala-smRtiH->४७"
    },
    {
        "verse": "योषा गर्भं विधत्ते या म्लेच्छात्कामादकामतः। ब्राह्मणी क्षत्त्रिया वैश्या शूद्रा वर्णेतरा च या",
        "ref": "devala-smRtiH->४८"
    },
    {
        "verse": "अभक्ष्यभक्षणं कुर्यात्तस्याः शुद्धिः कथं भवेत्। कृच्छ्रं सान्तपनं शुद्धिर्घृतैर्योनेश्च पाचनम्",
        "ref": "devala-smRtiH->४९"
    },
    {
        "verse": "असवर्णेन यो गर्भः स्त्रीणां योनौ निषिच्यते। अशुद्धा सा भवेन्नारी यावच्छल्यं न मुञ्चति",
        "ref": "devala-smRtiH->५०"
    },
    {
        "verse": "विनिःसृते ततः शल्ये रजसो वाऽपि दर्शने। तदा सा शुध्यते नारी विमलं काञ्चनं यथा",
        "ref": "devala-smRtiH->५१"
    },
    {
        "verse": "स गर्भो दीयतेऽन्यस्मै स्वयं ग्राह्यो न कर्हिचित्। स्वजातौ वजयेद्यस्मात्सङ्करः स्यादतोऽन्यथा",
        "ref": "devala-smRtiH->५२"
    },
    {
        "verse": "गृहीतो यो बलान्म्लेच्छैः पञ्च षट् सप्त वा समाः। दशादि विंशतिं यावत्तस्य शुद्धिर्विधीयते",
        "ref": "devala-smRtiH->५३"
    },
    {
        "verse": "प्राजापत्यद्वयं तस्य शुद्धिरेषा विधीयते। अतः परं नास्ति शुद्धिः कृच्छ्रमेव सहोषिते",
        "ref": "devala-smRtiH->५४"
    },
    {
        "verse": "म्लेच्छैः सहोषितो यस्तु पञ्चप्रभृति विंशतिः। वर्षाणि शुद्धिरेषोक्ता तस्य चान्द्रा यणद्वयम्",
        "ref": "devala-smRtiH->५५"
    },
    {
        "verse": "कक्षागुह्यशिरःश्मश्रुभ्रूलोमपरिकृन्तनम्। प्राहृत्य पाणिपादानां नखलोम ततः शुचिः",
        "ref": "devala-smRtiH->५६"
    },
    {
        "verse": "यो दातुं न विजानाति प्रायश्चित्तं द्विजोत्तमः। शुद्धिं ददाति नान्यस्मै तदशुद्धेः स भोजनम्",
        "ref": "devala-smRtiH->५७"
    },
    {
        "verse": "सभायां स्पर्शने चैव म्लेच्छेन सह संविशेत्। कुर्यात्स्नानं सचैलं तु दिनमेकमभोजनम्",
        "ref": "devala-smRtiH->५८"
    },
    {
        "verse": "माता म्लेच्छत्वमागच्छेत्पितरो वा कथञ्चन। असूतकं च नष्टस्य देवलस्य वचो यथा",
        "ref": "devala-smRtiH->५९"
    },
    {
        "verse": "मातरं च परित्यज्य पितरं च तथा सुतः। ततः पितामहं चैव शेषपिण्डं तु निर्वपेत्",
        "ref": "devala-smRtiH->६०"
    },
    {
        "verse": "स्त्रीणां चैव तु शूद्रा णां पतितानां तथैव च। पञ्चगव्यं न दातव्यं दातव्यं मन्त्रवर्जितम्",
        "ref": "devala-smRtiH->६१"
    },
    {
        "verse": "वरुणो देवता मूत्रे गोमये हव्यवाहनः। सोमः क्षीरे दध्नि वायुर्घृते रविरुदाहृतः",
        "ref": "devala-smRtiH->६२"
    },
    {
        "verse": "गोमूत्रं ताम्रवर्णायाः श्वेतायाश्चैव गोमयम्। पयः काञ्चनवर्णाया नीलायाश्चापि गोर्दधि",
        "ref": "devala-smRtiH->६३"
    },
    {
        "verse": "घृतं वै कृष्णवर्णाया विभक्तिवर्णगोचरा। उदकं सर्ववर्णं स्यात्कस्य वर्णो न गृह्यते",
        "ref": "devala-smRtiH->६४"
    },
    {
        "verse": "षण्मात्रिकं तु गोमूत्रं गोमयं च कुशोदकम्। त्रिमात्रिकं घृतं क्षीरं दधि स्याद्दशमात्रिकम्",
        "ref": "devala-smRtiH->६५"
    },
    {
        "verse": "व्रते तु सर्ववर्णानां पञ्चगव्यं तु सङ्ख्यया। प्रायश्चित्तं यथोक्तं तु दातव्यं ब्रह्मवादिभिः",
        "ref": "devala-smRtiH->६६"
    },
    {
        "verse": "अन्यथा दापयेद्यस्तु प्रायश्चित्ती भवेद्द्विजः",
        "ref": "devala-smRtiH->६७"
    },
    {
        "verse": "कपिलायाश्च गोर्दुग्ध्वा धारोष्णं यः पयः पिबेत्। एष व्यासकृतः कृच्छ्रः श्वपाकमपि शोधयेत्",
        "ref": "devala-smRtiH->६८"
    },
    {
        "verse": "तिलहोमं प्रकुर्वीत जपं कुर्यादतन्द्रि तः। विष्णो रराटमन्त्रेण प्रायश्चित्ती विशुध्यति",
        "ref": "devala-smRtiH->६९"
    },
    {
        "verse": "बहुनाऽत्र किमुक्तेन तिलहोमो विधीयते। तिलान्दत्त्वा तिलान्भुक्त्वा कुर्वीताघनिवारणम्",
        "ref": "devala-smRtiH->७०"
    },
    {
        "verse": "सम्पादयन्ति यद्विप्राः स्नानं तीर्थफलं तपः। सम्पादी क्रमते पापं तस्य सम्पद्यते फलम्",
        "ref": "devala-smRtiH->७१"
    },
    {
        "verse": "प्रायश्चित्तं समाख्यातं यथोक्तं देवलेन तु। इतरेषामृषीणां च नान्यथा वाक्यमर्हथ",
        "ref": "devala-smRtiH->७२"
    },
    {
        "verse": "सुवर्णदानं गोदानं भूमिदानं गवाह्निकम्। विप्रेभ्यः सम्प्रयच्छेत प्रायश्चित्ती विशुध्यति",
        "ref": "devala-smRtiH->७३"
    },
    {
        "verse": "पञ्चाहान्सहवासेन सम्भाषणसहाशनैः। सम्प्राश्य पञ्चगव्यं तु दानं दत्त्वा विशुध्यति",
        "ref": "devala-smRtiH->७४"
    },
    {
        "verse": "एकद्वित्रिचतुःसङ्ख्यान्वत्सरान्संवसेद्यदि। म्लेच्छवासं द्विजश्रेष्ठः क्रमतो द्र व्ययोगतः",
        "ref": "devala-smRtiH->७५"
    },
    {
        "verse": "एकाहेन तु गोमूत्रं व्यहेनैव तु गोमयम्। त्र्\\! यहात्क्षीरेण संयुक्तं चतुर्थे दधिमिश्रितम्",
        "ref": "devala-smRtiH->७६"
    },
    {
        "verse": "पञ्चमे घृतसम्पूर्णं पञ्चगव्यं प्रदापयेत्। पञ्चसप्तदशाहानि पञ्चदशाच्च विंशतिः",
        "ref": "devala-smRtiH->७७"
    },
    {
        "verse": "संवासं च प्रवक्ष्यामि देहशुद्धिं द्विजन्मनाम्। पञ्चाहं पञ्चगव्यं स्यात्पादकृच्छ्रं दशाहिके",
        "ref": "devala-smRtiH->७८"
    },
    {
        "verse": "पराकं पञ्चदशभिर्विंशेऽतिकृच्छ्रमेव च। उदरं प्रविशेद्यस्य पञ्चगव्यं विधानतः",
        "ref": "devala-smRtiH->७९"
    },
    {
        "verse": "यत्किञ्चिद्दुष्कृतं तस्य सर्वं नश्यति देहिनः। पञ्च सप्ताष्ट दश वा द्वादशाहोऽपि विंशतिः। म्लेच्छैर्नीतस्य विप्रस्य पञ्चगव्यं विशोधनम्",
        "ref": "devala-smRtiH->८०"
    },
    {
        "verse": "पञ्चगव्यं च गोक्षीरं दधि मूत्रं घृतं पयः। प्राश्यापरेऽह्न्युपवसेत्कृच्छ्रं सान्तपनं चरेत्",
        "ref": "devala-smRtiH->८१"
    },
    {
        "verse": "पृथक्सान्तपनं द्र व्यैः षडहः सोपवासकः। सप्ताहेन तु कृच्छ्रोऽयं महासान्तपनः स्मृतम्",
        "ref": "devala-smRtiH->८२"
    },
    {
        "verse": "पर्णोदुम्बरराजीवविल्वपत्रकुशोदकैः। प्रत्येकं प्रत्यहं पीतैः पूर्णकृच्छ्र उदाहृतः",
        "ref": "devala-smRtiH->८३"
    },
    {
        "verse": "तप्तक्षीरघृताम्बूनामेकैकं प्रत्यहं पिबेत्। एकरात्रोपवासश्च तप्तकृच्छ्रस्तु पावनः",
        "ref": "devala-smRtiH->८४"
    },
    {
        "verse": "एकभक्तेन नक्तेन तथैवायाचितेन तु। उपवासेन चैकेन पादकृच्छ्र उदाहृतः",
        "ref": "devala-smRtiH->८५"
    },
    {
        "verse": "कृच्छ्रातिकृच्छ्रः पयसा दिवसानेकविंशतिम्। द्वादशाहोपवासेन पराकः परिकीर्तितः",
        "ref": "devala-smRtiH->८६"
    },
    {
        "verse": "पिण्याकशाकतक्राम्बुसक्तूनां प्रतिवासरम्। एकरात्रोपवासश्च कृच्छ्रः सौम्यः प्रकीर्तितः",
        "ref": "devala-smRtiH->८७"
    },
    {
        "verse": "एषां त्रिरात्रमभ्यासादेकैकस्य यथाक्रमम्। तुलापुरुष इत्येष ज्ञेयः पञ्चदशाहिकः",
        "ref": "devala-smRtiH->८८"
    },
    {
        "verse": "तिथि वृद्ध्या चरेत्पिण्डाञ्छुक्ले शिख्यण्डसम्मितान्। एकैकं ह्रासयेत्पिण्डान्कृच्छ्रचान्द्रा यणं चरेत्",
        "ref": "devala-smRtiH->८९"
    },
    {
        "verse": "यथाकथञ्चित्पिण्डानां चत्वारिंशच्छतद्वयम्। इति देवल कृतं धर्मशास्त्रं प्रकीर्तितम्",
        "ref": "devala-smRtiH->९०"
    }
]