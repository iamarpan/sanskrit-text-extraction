[
    {
        "verse": "व्यवहारः धर्मैकतानाः पुरुषा यदासन्सत्यवादिनः । तदा न व्यवहारोऽभून्न द्वेषो नापि मत्सरः",
        "ref": "naradeyadharmashartam->१.१"
    },
    {
        "verse": "नष्टे धर्मे मनुष्येषु व्यवहारः प्रवर्तते । द्रष्टा च व्यवहाराणां राजा दण्डधरः कृतः",
        "ref": "naradeyadharmashartam->१.२"
    },
    {
        "verse": "लिखितं साक्षिणश्चात्र द्वौ विधी सम्प्रकीर्तितौ । सन्दिग्धार्थविशुद्ध्यर्थं द्वयोर्विवदमानयोः",
        "ref": "naradeyadharmashartam->१.३"
    },
    {
        "verse": "सोत्तरोऽनुत्तरश्चैव स विज्ञेयो द्विलक्षणः । सोत्तरोऽभ्यधिको यत्र विलेखापूर्वकः पणः",
        "ref": "naradeyadharmashartam->१.४"
    },
    {
        "verse": "विवादे सोत्तरपणे द्वयोर्यस्तत्र हीयते । स पणं स्वकृतं दाप्यो विनयं च पराजये",
        "ref": "naradeyadharmashartam->१.५"
    },
    {
        "verse": "सारस्तु व्यवहाराणां प्रतिज्ञा समुदाहृता । तद्धानौ हीयते वादी तरंस्तां उत्तरो भवेत्",
        "ref": "naradeyadharmashartam->१.६"
    },
    {
        "verse": "कुलानि श्रेणयश्चैव गणाश्चाधिकृतो नृपः । प्रतिष्ठा व्यवहाराणां गुर्वेभ्यस्तूत्तरोत्तरम्",
        "ref": "naradeyadharmashartam->१.७"
    },
    {
        "verse": "स चतुष्पाच्चतुःस्थानश्चतुःसाधन एव च । चतुर्हितश्चतुर्व्यापी चतुष्कारी च कीर्त्यते",
        "ref": "naradeyadharmashartam->१.८"
    },
    {
        "verse": "अष्टाङ्गोऽष्टादशपदः शतशाखस्तथैव च । त्रियोनिर्द्व्यभियोगश्च द्विद्वारो द्विगतिस्तथा",
        "ref": "naradeyadharmashartam->१.९"
    },
    {
        "verse": "धर्मश्च व्यवहारश्च चरित्रं राजशासनम् । चतुष्पाद्व्यवहारोऽयं उत्तरः पूर्वबाधकः",
        "ref": "naradeyadharmashartam->१.१०"
    },
    {
        "verse": "तत्र सत्ये स्थितो धर्मो व्यवहारस्तु साक्षिषु । चरित्रं पुस्तकरणे राजाज्ञायां तु शासनम्",
        "ref": "naradeyadharmashartam->१.११"
    },
    {
        "verse": "सामाद्युपायसाध्यत्वाच्चतुःसाधन उच्यते । चतुर्णां आश्रमाणां च रक्षणात्स चतुर्हितः",
        "ref": "naradeyadharmashartam->१.१२"
    },
    {
        "verse": "कर्तॄनथो साक्षिणश्च सभ्यान्राजानं एव च । व्याप्नोति पादशो यस्माच्चतुर्व्यापी ततः स्मृतः",
        "ref": "naradeyadharmashartam->१.१३"
    },
    {
        "verse": "धर्मस्यार्थस्य यशसो लोकपक्तेस्तथैव च । चतुर्णां करणादेषां चतुष्कारी प्रकीर्तितः",
        "ref": "naradeyadharmashartam->१.१४"
    },
    {
        "verse": "राजा सपुरुषः सभ्याः शास्त्रं गणकलेखकौ । हिरण्यं अग्निरुदकं अष्टाङ्गः स उदाहृतः",
        "ref": "naradeyadharmashartam->१.१५"
    },
    {
        "verse": "ऋणादानं ह्युपनिधिः सम्भूयोत्थानं एव च । दत्तस्य पुनरादानं अशुश्रूषाभ्युपेत्य च",
        "ref": "naradeyadharmashartam->१.१६"
    },
    {
        "verse": "वेतनस्यानपाकर्म तथैवास्वामिविक्रयः । विक्रीयासम्प्रदानं च क्रीत्वानुशय एव च",
        "ref": "naradeyadharmashartam->१.१७"
    },
    {
        "verse": "समयस्यानपाकर्म विवादः क्षेत्रजस्तथा । स्त्रीपुंसयोश्च सम्बन्धो दायभागोऽथ साहसम्",
        "ref": "naradeyadharmashartam->१.१८"
    },
    {
        "verse": "वाक्पारुष्यं तथैवोक्तं दण्डपारुष्यं एव च । द्यूतं प्रकीर्णकं चैवेत्यष्टादशपदः स्मृतः",
        "ref": "naradeyadharmashartam->१.१९"
    },
    {
        "verse": "एषां एव प्रभेदोऽन्यः शतं अष्टोत्तरं स्मृतम् । क्रियाभेदान्मनुष्याणां शतशाखो निगद्यते",
        "ref": "naradeyadharmashartam->१.२०"
    },
    {
        "verse": "कामात्क्रोधाच्च लोभाच्च त्रिभ्यो यस्मात्प्रवर्तते । त्रियोनिः कीर्त्यते तेन त्रयं एतद्विवादकृत्",
        "ref": "naradeyadharmashartam->१.२१"
    },
    {
        "verse": "द्व्यभियोगस्तु विज्ञेयः शङ्कातत्त्वाभियोगतः । शङ्कासतां तु संसर्गात्तत्त्वं होढादिदर्शनात्",
        "ref": "naradeyadharmashartam->१.२२"
    },
    {
        "verse": "पक्षद्वयाभिसम्बन्धाद्द्विद्वारः समुदाहृतः । पूर्ववादस्तयोः पक्षः प्रतिपक्षस्तदुत्तरम्",
        "ref": "naradeyadharmashartam->१.२३"
    },
    {
        "verse": "भूतच्छलानुसारित्वाद्द्विगतिः स उदाहृतः । भूतं तत्त्वार्थसंयुक्तं प्रमादाभिहितं छलम्",
        "ref": "naradeyadharmashartam->१.२४"
    },
    {
        "verse": "तत्र शिष्टं छलं राजा मर्षयेद्धर्मसाधनः । भूतं एव प्रपद्येत धर्ममूला यतः श्रियः",
        "ref": "naradeyadharmashartam->१.२५"
    },
    {
        "verse": "धर्मेणोद्धरतो राज्ञो व्यवहारान्कृतात्मनः । सम्भवन्ति गुणाः सप्त सप्त वह्नेरिवार्चिषः",
        "ref": "naradeyadharmashartam->१.२६"
    },
    {
        "verse": "धर्मश्चार्थश्च कीर्तिश्च लोकपक्तिरुपग्रहः । प्रजाभ्यो बहुमानश्च स्वर्गे स्थानं च शाश्वतम्",
        "ref": "naradeyadharmashartam->१.२७"
    },
    {
        "verse": "तस्माद्धर्मासनं प्राप्य राजा विगतमत्सरः । समः स्यात्सर्वभूतेषु बिभ्रद्वैवस्वतं व्रतम्",
        "ref": "naradeyadharmashartam->१.२८"
    },
    {
        "verse": "धर्मशास्त्रं पुरस्कृत्य प्राड्विवाकमते स्थितः । समाहितमतिः पश्येद्व्यवहाराननुक्रमात्",
        "ref": "naradeyadharmashartam->१.२९"
    },
    {
        "verse": "आगमः प्रथमं कार्यो व्यवहारपदं ततः । विवित्सा निर्णयश्चैव दर्शनं स्याच्चतुर्विधम्",
        "ref": "naradeyadharmashartam->१.३०"
    },
    {
        "verse": "धर्मशास्त्रार्थशास्त्राभ्यां अविरोधेन मार्गतः । समीक्षमाणो निपुणं व्यवहारगतिं नयेत्",
        "ref": "naradeyadharmashartam->१.३१"
    },
    {
        "verse": "यथा मृगस्य विद्धस्य व्याधो मृगपदं नयेत् । कक्षे शोणितलेशेन तथा धर्मपदं नयेत्",
        "ref": "naradeyadharmashartam->१.३२"
    },
    {
        "verse": "यत्र विप्रतिपत्तिः स्याद्धर्मशास्त्रार्थशास्त्रयोः । अर्थशास्त्रोक्तं उत्सृज्य धर्मशास्त्रोक्तं आचारेत्",
        "ref": "naradeyadharmashartam->१.३३"
    },
    {
        "verse": "धर्मशास्त्रविरोधे तु युक्तियुक्तोऽपि धर्मतः । व्यवहारो हि बलवान्धर्मस्तेनावहीयते",
        "ref": "naradeyadharmashartam->१.३४"
    },
    {
        "verse": "सूक्ष्मो हि भगवान्धर्मः परोक्षो दुर्विचारणः । अतः प्रत्यक्षमार्गेण व्यवहारगतिं नयेत्",
        "ref": "naradeyadharmashartam->१.३५"
    },
    {
        "verse": "यात्यचौरोऽपि चौरत्वं चौरश्चायात्यचौरताम् । अचौरश्चौरतां प्राप्तो माण्डव्यो व्यवहारतः",
        "ref": "naradeyadharmashartam->१.३६"
    },
    {
        "verse": "स्त्रीषु रात्रौ बहिर्ग्रामादन्तर्वेश्मन्यरातिषु । व्यवहारः कृतोऽप्येषु पुनः कर्तव्यतां इयात्",
        "ref": "naradeyadharmashartam->१.३७"
    },
    {
        "verse": "गहनत्वाद्विवादानां असामर्थ्यात्स्मृतेरपि । ऋणादिषु हरेत्कालं कामं तत्त्वबुभुत्सया",
        "ref": "naradeyadharmashartam->१.३८"
    },
    {
        "verse": "गोभूहिरण्यस्त्रीस्तेय पारुष्यात्ययिकेषु च । साहसेष्वभिशापे च सद्य एव विवादयेत्",
        "ref": "naradeyadharmashartam->१.३९"
    },
    {
        "verse": "अनावेद्य तु यो राज्ञे सन्दिग्धेऽर्थे प्रवर्तते । प्रसह्य स विनेयः स्यात्स चास्यार्थो न सिध्यति",
        "ref": "naradeyadharmashartam->१.४०"
    },
    {
        "verse": "वक्तव्येऽर्थे न तिष्ठन्तं उत्क्रामन्तं च तद्वचः । आसेधयेद्विवादार्थी यावदाह्वानदर्शनम्",
        "ref": "naradeyadharmashartam->१.४१"
    },
    {
        "verse": "स्थानासेधः कालकृतः प्रवासात्कर्मणस्तथा । चतुर्विधः स्यादासेधो नासिद्धस्तं विलङ्घयेत्",
        "ref": "naradeyadharmashartam->१.४२"
    },
    {
        "verse": "नदीसन्तारकान्तार दुर्देशोपप्लवादिषु । आसिद्धस्तं परासेधं उत्क्रामन्नापराध्नुयात्",
        "ref": "naradeyadharmashartam->१.४३"
    },
    {
        "verse": "आसेधकाल आसिद्ध आसेधं यो व्यतिक्रमेत् । स विनेयोऽन्यथा कुर्वन्नासेद्धा दण्डभाग्भवेत्",
        "ref": "naradeyadharmashartam->१.४४"
    },
    {
        "verse": "निर्वेष्टुकामो रोगार्तो यियक्षुर्व्यसने स्थितः । अभियुक्तस्तथान्येन राजकार्योद्यतस्तथा",
        "ref": "naradeyadharmashartam->१.४५"
    },
    {
        "verse": "गवां प्रचारे गोपालाः सस्यबन्धे कृषीवलाः । शिल्पिनः चापि तत्कालं आयुधीयाश्च विग्रहे",
        "ref": "naradeyadharmashartam->१.४६"
    },
    {
        "verse": "अप्राप्तव्यवहारश्च दूतो दानोन्मुखो व्रती । विषमस्थश्च नासेध्यो न चैनानाह्वयेन्नृपः",
        "ref": "naradeyadharmashartam->१.४७"
    },
    {
        "verse": "नाभियुक्तोऽभियुञ्जीत तं अतीर्त्वार्थं अन्यतः । न चाभियुक्तं अन्येन न विद्धं वेद्धुं अर्हति",
        "ref": "naradeyadharmashartam->१.४८"
    },
    {
        "verse": "यं अर्थं अभियुञ्जीत न तं विप्रकृतिं नयेत् । नान्यत्पक्षान्तरं गच्छेद्गच्छन्पूर्वात्स हीयते",
        "ref": "naradeyadharmashartam->१.४९"
    },
    {
        "verse": "न च मिथ्याभियुञ्जीत दोषो मिथ्याभियोगिनः । यस्तत्र विनयः प्रोक्तः सोऽभियोक्तारं आव्रजेत्",
        "ref": "naradeyadharmashartam->१.५०"
    },
    {
        "verse": "सापदेशं हरन्कालं अब्रुवंश्चापि संसदि । उक्त्वा वचो विब्रुवंश्च हीयमानस्य लक्षणम्",
        "ref": "naradeyadharmashartam->१.५१"
    },
    {
        "verse": "पलायते य आहूतः प्राप्तश्च विवदेन्न यः । विनेयः स भवेद्राज्ञा हीन एव स वादतः",
        "ref": "naradeyadharmashartam->१.५२"
    },
    {
        "verse": "निर्णिक्तव्यवहारेषु प्रमाणं अफलं भवेत् । लिखितं साक्षिणो वापि पूर्वं आवेदितं न चेत्",
        "ref": "naradeyadharmashartam->१.५३"
    },
    {
        "verse": "यथा पक्वेषु धान्येषु निष्फलाः प्रावृषो गुणाः । निर्णिक्तव्यवहाराणां प्रमाणं अफलं तथा",
        "ref": "naradeyadharmashartam->१.५४"
    },
    {
        "verse": "अभूतं अप्यभिहितं प्राप्तकालं परीक्ष्यते । यत्तु प्रमादान्नोच्येत तद्भूतं अपि हीयते",
        "ref": "naradeyadharmashartam->१.५५"
    },
    {
        "verse": "तीरितं चानुशिष्टं च यो मन्येत विधर्मतः । द्विगुणं दण्डं आस्थाय तत्कार्यं पुनरुद्धरेत्",
        "ref": "naradeyadharmashartam->१.५६"
    },
    {
        "verse": "दुर्दृष्टे व्यवहारे तु सभ्यास्तं दण्डं आप्नुयुः । न हि जातु विना दण्डं कश्चिन्मार्गेऽवतिष्ठते",
        "ref": "naradeyadharmashartam->१.५७"
    },
    {
        "verse": "रागादज्ञानतो वापि लोभाद्वा योऽन्यथा वदेत् । सभ्योऽसभ्यः स विज्ञेयस्तं राजा विनयेद्भृशम्",
        "ref": "naradeyadharmashartam->१.५८"
    },
    {
        "verse": "किन्तु राज्ञा विशेषेण स्वधर्मं अनुरक्षता । मनुष्यचित्तवैचित्र्यात्परीक्ष्या साध्वसाधुता",
        "ref": "naradeyadharmashartam->१.५९"
    },
    {
        "verse": "पुरुषाः सन्ति ये लोभात्प्रब्रूयुः साक्ष्यं अन्यथा । सन्ति चान्ये दुरात्मानः कूटलेख्यकृतो जनाः",
        "ref": "naradeyadharmashartam->१.६०"
    },
    {
        "verse": "अतः परीक्ष्यं उभयं एतद्राज्ञा विशेषतः । लेख्याचारेण लिखितं साक्ष्याचारेण साक्षिणः",
        "ref": "naradeyadharmashartam->१.६१"
    },
    {
        "verse": "असत्याः सत्यसङ्काशाः सत्याश्चासत्यदर्शनाः । दृश्यन्ते विविधा भावास्तस्माद्युक्तं परीक्षणम्",
        "ref": "naradeyadharmashartam->१.६२"
    },
    {
        "verse": "तलवद्दृश्यते व्योम खद्योतो हव्यवाडिव । न तलं विद्यते व्योम्नि न खद्योते हुताशनः",
        "ref": "naradeyadharmashartam->१.६३"
    },
    {
        "verse": "तस्मात्प्रत्यक्षदृष्टोऽपि युक्तं अर्थः परीक्षितुम् । परीक्ष्य ज्ञापयनर्थान्न धर्मात्परिहीयते",
        "ref": "naradeyadharmashartam->१.६४"
    },
    {
        "verse": "एवं पश्यन्सदा राजा व्यवहारान्समाहितः । वितत्येह यशो दीप्तं ब्रध्नस्याप्नोति विष्टपम्",
        "ref": "naradeyadharmashartam->१.६५"
    },
    {
        "verse": "भाषाः सुनिश्चितबलाधानस्त्वर्थी स्वार्थप्रचोदितः । लेखयेत्पूर्वपक्षं तु कृतकार्यविनिश्चयः",
        "ref": "naradeyadharmashartam->२.१"
    },
    {
        "verse": "पूर्वपक्षश्रुतार्थस्तु प्रत्यर्थी तदनन्तरम् । पूर्वपक्षार्थसम्बन्धं प्रतिपक्षं निवेशयेत्",
        "ref": "naradeyadharmashartam->२.२"
    },
    {
        "verse": "श्वो लेखनं वा स लभेत्त्र्यहं सप्ताहं एव वा । अर्थी तृतीयपादे तु युक्तं सद्यो ध्रुवं जयी",
        "ref": "naradeyadharmashartam->२.३"
    },
    {
        "verse": "मिथ्या सम्प्रतिपत्तिर्वा प्रत्यवस्कन्दं एव वा । प्राङ्न्यायविधिसाध्यं वा उत्तरं स्याच्चतुर्विधम्",
        "ref": "naradeyadharmashartam->२.४"
    },
    {
        "verse": "मिथ्यैतन्नाभिजानामि तदा तत्र न सन्निधिः । अजातश्चास्मि तत्काल एवं मिथ्या चतुर्विधा",
        "ref": "naradeyadharmashartam->२.५"
    },
    {
        "verse": "मिथ्या च विपरीतं च पुनः शब्दसमागमम् । पूर्वपक्षार्थसम्बन्धं उत्तरं स्याच्चतुर्विधम्",
        "ref": "naradeyadharmashartam->२.६"
    },
    {
        "verse": "भाषाया उत्तरं यावत्प्रत्यर्थी न निवेशयेत् । अर्थी तु लेखयेत्तावद्यावद्वस्तु विवक्षितम्",
        "ref": "naradeyadharmashartam->२.७"
    },
    {
        "verse": "अन्यार्थं अर्थहीनं च प्रमाणागमवर्जितम् । लेख्यं हीनाधिकं भ्रष्टं भाषादोषास्तूदाहृताः",
        "ref": "naradeyadharmashartam->२.८"
    },
    {
        "verse": "लब्धव्यं येन यद्यस्मात्स तत्तस्मादवाप्नुयात् । न त्वन्योऽन्यदथान्यस्मादित्यन्यार्थं इदं त्रिधा",
        "ref": "naradeyadharmashartam->२.९"
    },
    {
        "verse": "मनसाहं अपि ध्यातस्त्वन्मित्रेणेह शत्रुवत् । अतोऽन्यथा महाक्षान्त्या त्वं इहावेदितो मया",
        "ref": "naradeyadharmashartam->२.१०"
    },
    {
        "verse": "द्रव्यप्रमाणहीनं यत्फलोपाश्रयवर्जितम् । प्रमाणवर्जितं नाम लेख्यदोषं तदुत्सृजेत्",
        "ref": "naradeyadharmashartam->२.११"
    },
    {
        "verse": "आगमवर्जितं दोषं पूर्वपादे विवर्जयेत् । एकस्य बहुभिः सार्धं पुरराष्ट्रविरोधकम्",
        "ref": "naradeyadharmashartam->२.१२"
    },
    {
        "verse": "बिन्दुमात्रापदवर्णेष्वेकाविधिष्टया (?) । हीनाधिका भवेद्व्यर्था तां यत्नेन विवर्जयेत्",
        "ref": "naradeyadharmashartam->२.१३"
    },
    {
        "verse": "भ्रष्टं तु दुःस्थितं यत्स्याज्जलतैलादिभिर्हतम् । भाषायां तदपि स्पष्टं विस्पष्टार्थं विवर्जयेत्",
        "ref": "naradeyadharmashartam->२.१४"
    },
    {
        "verse": "सत्या भाषा न भवति यद्यपि स्यात्प्रतिष्ठिता । बहिश्चेद्भ्रश्यते धर्मान्नियताद्व्यवहारिकात्",
        "ref": "naradeyadharmashartam->२.१५"
    },
    {
        "verse": "गन्धमादनसंस्थस्य मयास्यासीत्तदर्पितम् । व्यवहारिकधर्मस्य बाह्यं एतन्न सिध्यति",
        "ref": "naradeyadharmashartam->२.१६"
    },
    {
        "verse": "अन्याक्षरनिवेशेन अन्यार्थगमनेन च । आकुलं च क्रियादानं क्रिया चैवाकुला भवेत्",
        "ref": "naradeyadharmashartam->२.१७"
    },
    {
        "verse": "रागादीनां यदेकेन कोपितः करणे वदेत् । तदादौ तु लिखेत्सर्वं वादिनः फलकादिषु",
        "ref": "naradeyadharmashartam->२.१८"
    },
    {
        "verse": "निराकुलावबोधाय धर्मस्थैः सुविचारितम् । तस्मादन्यद्व्यपोह्यं स्याद्वादिनः फलकादिषु",
        "ref": "naradeyadharmashartam->२.१९"
    },
    {
        "verse": "वादिभ्यां अभ्यनुज्ञातं शेषं च फलके स्थितम् । ससाक्षिकं लिखेयुस्ते प्रतिपत्तिं च वादिनोः",
        "ref": "naradeyadharmashartam->२.२०"
    },
    {
        "verse": "वादिभ्यां लिखिताच्छेषं यत्पुनर्वादिना स्मृतम् । तत्प्रत्याकलितं नाम स्वपादे तस्य लिख्यते",
        "ref": "naradeyadharmashartam->२.२१"
    },
    {
        "verse": "अर्थिना सन्नियुक्तो वा प्रत्यर्थिप्रहितोऽपि वा । यो यस्यार्थे विवदते तयोर्जयपराजयौ",
        "ref": "naradeyadharmashartam->२.२२"
    },
    {
        "verse": "यो न भ्राता न च पिता न पुत्रो न नियोगकृत् । परार्थवादी दण्ड्यः स्याद्व्यवहारेऽपि विब्रुवन्",
        "ref": "naradeyadharmashartam->२.२३"
    },
    {
        "verse": "पूर्ववादं परित्यज्य योऽन्यं आलम्बते पुनः । वादसङ्क्रमणाज्ज्ञेयो हीनवादी स वै नरः",
        "ref": "naradeyadharmashartam->२.२४"
    },
    {
        "verse": "सर्वेष्वपि विवादेषु वाक्छले नापहीयते । पशुस्त्रीभूम्यृणादाने शास्योऽप्यर्थान्न हीयते",
        "ref": "naradeyadharmashartam->२.२५"
    },
    {
        "verse": "अभियुक्तोऽभियोगस्य यदि कुर्यादपह्नवम् । अभियोक्ता दिशेद्देश्यं प्रत्यवस्कन्दितो न चेत्",
        "ref": "naradeyadharmashartam->२.२६"
    },
    {
        "verse": "पूर्वपादे हि लिखितं यथाक्षरं अशेषतः । अर्थी तृतीयपादे तु क्रियया प्रतिपादयेत्",
        "ref": "naradeyadharmashartam->२.२७"
    },
    {
        "verse": "क्रियापि द्विविधा प्रोक्ता मानुषी दैविकी तथा । मानुषी लेख्यसाक्षिभ्यां धटादिर्दैविकी स्मृता",
        "ref": "naradeyadharmashartam->२.२८"
    },
    {
        "verse": "दिवा कृते कार्यविधौ ग्रामेषु नगरेषु वा । सम्भवे साक्षिणां चैव दिव्या न भवति क्रिया",
        "ref": "naradeyadharmashartam->२.२९"
    },
    {
        "verse": "अरण्ये निर्जने रात्रावन्तर्वेश्मनि साहसे । न्यासस्यापह्नवे चैव दिव्या सम्भवति क्रिया",
        "ref": "naradeyadharmashartam->२.३०"
    },
    {
        "verse": "कारणप्रतिपत्त्या च पूर्वपक्षे विरोधिते । अभियुक्तेन वै भाव्यं विज्ञेयं पूर्वपक्षवत्",
        "ref": "naradeyadharmashartam->२.३१"
    },
    {
        "verse": "पलायते य आहूतो मौनी साक्षिपराजितः । स्वयं अभ्युपपन्नश्च अवसन्नश्चतुर्विधः",
        "ref": "naradeyadharmashartam->२.३२"
    },
    {
        "verse": "अन्यवादी क्रियाद्वेषी नोपस्थाता निरुत्तरः । आहूतप्रपलायी च हीनः पञ्चविधः स्मृतः",
        "ref": "naradeyadharmashartam->२.३३"
    },
    {
        "verse": "मणयः पद्मरागाद्या दीनारादि हिरण्मयम् । मुक्ताविद्रुमशङ्खाद्याः प्रदुष्टाः स्वामिगामिनः",
        "ref": "naradeyadharmashartam->२.३४"
    },
    {
        "verse": "गन्धमाल्यं अदत्तं तु भूषणं वास एव वा । पादुकेति राजोक्तं तदाक्रामन्वधं अर्हति",
        "ref": "naradeyadharmashartam->२.३५"
    },
    {
        "verse": "पण्यमूल्यं भृतिर्न्यासो दण्डो यच्चावहारकम् । वृथादानाक्षिकपणा वर्धन्ते नाविवक्षिताः",
        "ref": "naradeyadharmashartam->२.३६"
    },
    {
        "verse": "मिथ्याभियोगिनो ये स्युर्द्विजानां शूद्रयोनयः । तेषां जिह्वां समुत्कृत्य राजा शूले विधापयेत्",
        "ref": "naradeyadharmashartam->२.३७"
    },
    {
        "verse": "आज्ञा लेखः पट्टकः शासनं वा आधिः पत्त्रं विक्रयो वा क्रयो वा । राज्ञे कुर्यात्पूर्वं आवेदनं यस्तस्य ज्ञेयः पूर्वपक्षः विधिज्ञैः",
        "ref": "naradeyadharmashartam->२.३८"
    },
    {
        "verse": "साक्षिकदूषणे कार्यं पूर्वसाक्षिविशोधनम् । शुद्धेषु साक्षिषु ततः पश्चात्साक्ष्यं विशोधयेत्",
        "ref": "naradeyadharmashartam->२.३९"
    },
    {
        "verse": "साक्षिसभ्यावसन्नानां दूषणे दर्शनं पुनः । स्वचर्यावसितानां तु नास्ति पौनर्भवो विधिः",
        "ref": "naradeyadharmashartam->२.४०"
    },
    {
        "verse": "स्वयं अभ्युपपन्नोऽपि स्वचर्यावसितोऽपि सन् । क्रियावसन्नोऽप्यर्हेत परं सभ्यावधारणम्",
        "ref": "naradeyadharmashartam->२.४१"
    },
    {
        "verse": "पक्षानुत्सार्य कार्यस्तु सभ्यैः कार्यविनिश्चयः । अनुत्सारितनिर्णिक्ते विरोधः प्रेत्य चेह च",
        "ref": "naradeyadharmashartam->२.४२"
    },
    {
        "verse": "सभैरेव जितः पश्चाद्राज्ञा शास्यः स्वशास्त्रतः । जयिने चापि देयं स्याद्यथावज्जयपत्रकम्",
        "ref": "naradeyadharmashartam->२.४३"
    },
    {
        "verse": "व्यवहारमुखं चैतत्पूर्वं उक्तं स्वयम्भुवा । मुखशुद्धौ हि शुद्धिः स्याद्व्यवहारस्य नान्यथा",
        "ref": "naradeyadharmashartam->२.४४"
    },
    {
        "verse": "नासौ धर्मो यत्र न सत्यं अस्ति न तत्सत्यं यच्छलेनानुविद्धम् ॥१७॥ आकुलं च क्रियादानं क्रिया चैवाकुला भवेत्",
        "ref": "naradeyadharmashartam->२.१७"
    },
    {
        "verse": "ऋणादानम् ऋणं देयं अदेयं च येन यत्र यथा च यत् । दानग्रहणधर्माच्च ऋणादानं इति स्मृतम्",
        "ref": "naradeyadharmashartam->३.१"
    },
    {
        "verse": "पितर्युपरते पुत्रा ऋणं दद्युर्यथांशतः । विभक्ता ह्यविभक्ता वा यस्तां उद्वहते धुरम्",
        "ref": "naradeyadharmashartam->३.२"
    },
    {
        "verse": "पितृव्येणाविभक्तेन भ्रात्रा वा यदृणं कृतम् । मात्रा वा यत्कुटुम्बार्थे दद्युस्तद्रिक्थिनोऽखिलम्",
        "ref": "naradeyadharmashartam->३.३"
    },
    {
        "verse": "क्रमादव्याहतं प्राप्तं पुत्रैर्यन्नर्णं उद्धृतम् । दद्युः पैतामहं पौत्रास्तच्चतुर्थान्निवर्तते",
        "ref": "naradeyadharmashartam->३.४"
    },
    {
        "verse": "इच्छन्ति पितरः पुत्रान्स्वार्थहेतोर्यतस्ततः । उत्तमर्णाधमर्णेभ्यो मां अयं मोचयिष्यति",
        "ref": "naradeyadharmashartam->३.५"
    },
    {
        "verse": "अतः पुत्रेण जातेन स्वार्थं उत्सृज्य यत्नतः । पिता मोक्षितव्य ऋणाद्यथा न नरकं पतेत्",
        "ref": "naradeyadharmashartam->३.६"
    },
    {
        "verse": "तपस्वी चाग्निहोत्री च ऋणवान्म्रियते यदि । तपश्चैवाग्निहोत्रं च सर्वं तद्धनिनां धनम्",
        "ref": "naradeyadharmashartam->३.७"
    },
    {
        "verse": "न पुत्रर्णं पिता दद्याद्दद्यात्पुत्रस्तु पैतृकम् । कामक्रोधसुराद्यूत प्रातिभाव्यकृतं विना",
        "ref": "naradeyadharmashartam->३.८"
    },
    {
        "verse": "पितुरेव नियोगाद्यत्कुटुम्बभरणाय च । कृतं वा यदृणं कृच्छ्रे दद्यात्पुत्रस्य तत्पिता",
        "ref": "naradeyadharmashartam->३.९"
    },
    {
        "verse": "शिष्यान्तेवासिदासस्त्री वैयावृत्त्यकरैश्च यत् । कुटुम्बहेतोरुत्क्षिप्तं वोढव्यं तत्कुटुम्बिना",
        "ref": "naradeyadharmashartam->३.१०"
    },
    {
        "verse": "नार्वाग्विंशतिमाद्वर्षात्पितरि प्रोषिते सुतः । ऋणं दद्यात्पितृव्ये वा ज्येष्ठे भ्रातर्यथापि वा",
        "ref": "naradeyadharmashartam->३.११"
    },
    {
        "verse": "दाप्यः परर्णं एकोऽपि जीवत्स्वधिकृतैः कृतम् । प्रेतेषु तु न तत्पुत्रः परर्णं दातुं अर्हति",
        "ref": "naradeyadharmashartam->३.१२"
    },
    {
        "verse": "न स्त्री पतिकृतं दद्यादृणं पुत्रकृतं तथा । अभ्युपेतादृते यद्वा सह पत्या कृतं भवेत्",
        "ref": "naradeyadharmashartam->३.१३"
    },
    {
        "verse": "दद्यादपुत्रा विधवा नियुक्ता या मुमूर्षुणा । यो वा तद्रिक्थं आदद्याद्यतो रिक्थं ऋणं ततः",
        "ref": "naradeyadharmashartam->३.१४"
    },
    {
        "verse": "न च भार्याकृतं ऋणं कथञ्चित्पत्युराभवेत् । आपत्कृतादृते पुंसां कुटुम्बार्थो हि विस्तरः",
        "ref": "naradeyadharmashartam->३.१५"
    },
    {
        "verse": "अन्यत्र रजकव्याध गोपशौण्डिकयोषिताम् । तेषां तत्प्रत्यया वृत्तिः कुटुम्बं च तदाश्रयम्",
        "ref": "naradeyadharmashartam->३.१६"
    },
    {
        "verse": "पुत्रिणी तु समुत्सृज्य पुत्रं स्त्री यान्यं आश्रयेत् । ऋक्थं तस्या हरेत्सर्वं निःस्वायाः पुत्र एव तु",
        "ref": "naradeyadharmashartam->३.१७"
    },
    {
        "verse": "या तु सप्रधनैव स्त्री सापत्या चान्यं आश्रयेत् । सोऽस्या दद्यादृणं भर्तुरुत्सृजेद्वा तथैव ताम्",
        "ref": "naradeyadharmashartam->३.१८"
    },
    {
        "verse": "अधनस्य ह्यपुत्रस्य मृतस्योपैति यः स्त्रियम् । ऋणं वोढुः स भजते तदेवास्य धनं स्मृतम्",
        "ref": "naradeyadharmashartam->३.१९"
    },
    {
        "verse": "धनस्त्रीहारिपुत्राणां ऋणभाग्यो धनं हरेत् । पुत्रोऽसतोः स्त्रीधनिनोः स्त्रीहारी धनिपुत्रयोः",
        "ref": "naradeyadharmashartam->३.२०"
    },
    {
        "verse": "उत्तमा स्वैरिणी या स्यादुत्तमा च पुनर्भुवाम् । ऋणं तयोः पतिकृतं दद्याद्यस्तां उपाश्नुते",
        "ref": "naradeyadharmashartam->३.२१"
    },
    {
        "verse": "स्त्रीकृतान्यप्रमाणानि कार्याण्याहुरनापदि । विशेषतो गृहक्षेत्र दानाधमनविक्रयाः",
        "ref": "naradeyadharmashartam->३.२२"
    },
    {
        "verse": "एतान्यपि प्रमाणानि भर्ता यद्यनुमन्यते । पुत्रः पत्युरभावे वा राजा वा पतिपुत्रयोः",
        "ref": "naradeyadharmashartam->३.२३"
    },
    {
        "verse": "भर्त्रा प्रीतेन यद्दत्तं स्त्रियै तस्मिन्मृतेऽपि तत् । सा यथाकामं अश्नीयाद्दद्याद्वा स्थावरादृते",
        "ref": "naradeyadharmashartam->३.२४"
    },
    {
        "verse": "तथा दासकृतं कार्यं अकृतं परिचक्षते । अन्यत्र स्वामिसन्देशान्न दासः प्रभुरात्मनः",
        "ref": "naradeyadharmashartam->३.२५"
    },
    {
        "verse": "पुत्रेण च कृतं कार्यं यत्स्यात्पितुरनिच्छतः । तदप्यकृतं एवाहुर्दासः पुत्रश्च तौ समौ",
        "ref": "naradeyadharmashartam->३.२६"
    },
    {
        "verse": "अप्राप्तव्यवहारश्चेत्स्वतन्त्रोऽपि हि न र्णभाक् । स्वातन्त्र्यं तु स्मृतं ज्येष्ठे ज्यैष्ठ्यं गुणवयःकृतम्",
        "ref": "naradeyadharmashartam->३.२७"
    },
    {
        "verse": "त्रयः स्वतन्त्रा लोकेऽस्मिन्राजाचार्यस्तथैव च । प्रति प्रति च वर्णानां सर्वेषां स्वगृहे गृही",
        "ref": "naradeyadharmashartam->३.२८"
    },
    {
        "verse": "अस्वतन्त्राः प्रजाः सर्वाः स्वतन्त्रः पृथिवीपतिः । अस्वतन्त्रः स्मृतः शिष्य आचार्ये तु स्वतन्त्रता",
        "ref": "naradeyadharmashartam->३.२९"
    },
    {
        "verse": "अस्वतन्त्राः स्त्रियः पुत्रा दासाश्च सपरिग्रहाः । स्वतन्त्रस्तत्र तु गृही यस्य यत्स्यात्क्रमागतम्",
        "ref": "naradeyadharmashartam->३.३०"
    },
    {
        "verse": "गर्भस्थैः सदृशो ज्ञेय आ वर्षादष्टमाच्छिषुः । बाल आ षोडशाज्ज्ञेयः पोगण्डश्चापि शब्द्यते",
        "ref": "naradeyadharmashartam->३.३१"
    },
    {
        "verse": "परतो व्यवहारज्ञः स्वतन्त्रः पितरौ विना । जीवतोरस्वतन्त्रः स्याज्जरयापि समन्वितः",
        "ref": "naradeyadharmashartam->३.३२"
    },
    {
        "verse": "तयोरपि पिता श्रेयान्बीजप्राधान्यदर्शनात् । अभावे बीजिनो माता तदभावे तु पूर्वजः",
        "ref": "naradeyadharmashartam->३.३३"
    },
    {
        "verse": "स्वतन्त्राः सर्व एवैते परतन्त्रेषु सर्वदा । अनुशिष्टौ विसर्गे च विक्रये चेश्वरा मताः",
        "ref": "naradeyadharmashartam->३.३४"
    },
    {
        "verse": "यद्बालः कुरुते कार्यं अस्वतन्त्रस्तथैव च । अकृतं तदिति प्राहुः शास्त्रे शास्त्रविदो जनाः",
        "ref": "naradeyadharmashartam->३.३५"
    },
    {
        "verse": "स्वतन्त्रोऽपि हि यत्कार्यं कुर्यादप्रकृतिं गतः । तदप्यकृतं एवाहुरस्वतन्त्रः स हेतुतः",
        "ref": "naradeyadharmashartam->३.३६"
    },
    {
        "verse": "कामक्रोधाभियुक्तार्त भयव्यसनपीडिताः । रागद्वेषपरीताश्च ज्ञेयास्त्वप्रकृतिं गताः",
        "ref": "naradeyadharmashartam->३.३७"
    },
    {
        "verse": "कुले ज्येष्ठस्तथा श्रेष्ठः प्रकृतिस्थश्च यो भवेत् । तत्कृतं स्यात्कृतं कार्यं नास्वतन्त्रकृतं कृतम्",
        "ref": "naradeyadharmashartam->३.३८"
    },
    {
        "verse": "धनमूलाः क्रियाः सर्वा यत्नस्तत्साधने मतः । रक्षणं वर्धनं भोग इति तस्य विधिः क्रमात्",
        "ref": "naradeyadharmashartam->३.३९"
    },
    {
        "verse": "तत्पुनस्त्रिविधं ज्ञेयं शुक्लं शबलं एव च । कृष्णं च तस्य विज्ञेयः प्रभेदः सप्तधा पृथक्",
        "ref": "naradeyadharmashartam->३.४०"
    },
    {
        "verse": "श्रुतशौर्यतपःकन्या शिष्ययाज्यान्वयागतम् । धनं सप्तविधं शुक्लं उदयोऽप्यस्य तद्विधः",
        "ref": "naradeyadharmashartam->३.४१"
    },
    {
        "verse": "कुसीदकृषिवाणिज्य शुल्कशिल्पानुवृत्तिभिः । कृतोपकारादाप्तं च शबलं समुदाहृतम्",
        "ref": "naradeyadharmashartam->३.४२"
    },
    {
        "verse": "पार्श्विकद्यूतदौत्यार्ति प्रतिरूपकसाहसैः । व्याजेनोपार्जितं यच्च तत्कृष्णं समुदाहृतम्",
        "ref": "naradeyadharmashartam->३.४३"
    },
    {
        "verse": "तेन क्रयो विक्रयश्च दानं ग्रहणं एव च । विविधाश्च प्रवर्तन्ते क्रियाः सम्भोग एव च",
        "ref": "naradeyadharmashartam->३.४४"
    },
    {
        "verse": "यथाविधेन द्रव्येण यत्किञ्चित्कुरुते नरः । तथाविधं अवाप्नोति स फलं प्रेत्य चेह च",
        "ref": "naradeyadharmashartam->३.४५"
    },
    {
        "verse": "तत्पुनर्द्वादशविधं प्रतिवर्णाश्रयात्स्मृतम् । साधारणं स्यात्त्रिविधं शेषं नवविधं स्मृतम्",
        "ref": "naradeyadharmashartam->३.४६"
    },
    {
        "verse": "क्रमागतं प्रीतिदायः प्राप्तं च सह भार्यया । अविशेषेण वर्णानां सर्वेषां त्रिविधं धनम्",
        "ref": "naradeyadharmashartam->३.४७"
    },
    {
        "verse": "वैशेषिकं धनं ज्ञेयं ब्राह्मणस्य त्रिलक्षणम् । प्रतिग्रहेण यल्लब्धं याज्यतः शिष्यतस्तथा",
        "ref": "naradeyadharmashartam->३.४८"
    },
    {
        "verse": "त्रिविधं क्षत्रियस्यापि प्राहुर्वैशेषिकं धनम् । युद्धोपलब्धं कारश्च दण्डश्च व्यवहारतः",
        "ref": "naradeyadharmashartam->३.४९"
    },
    {
        "verse": "वैशेषिकं धनं ज्ञेयं वैश्यस्यापि त्रिलक्षणम् । कृषिगोरक्षवाणिज्यैः शूद्रस्यैभ्यस्त्वनुग्रहात्",
        "ref": "naradeyadharmashartam->३.५०"
    },
    {
        "verse": "सर्वेषां एव वर्णानां एष धर्म्यो धनागमः । विपर्ययादधर्म्यः स्यान्न चेदापद्गरीयसी",
        "ref": "naradeyadharmashartam->३.५१"
    },
    {
        "verse": "आपत्स्वनन्तरा वृत्तिर्ब्राह्मणस्य विधीयते । वैश्यवृत्तिस्ततश्चोक्ता न जघन्या कथञ्चन",
        "ref": "naradeyadharmashartam->३.५२"
    },
    {
        "verse": "न कथञ्चन कुर्वीत ब्राह्मणः कर्म वार्षलम् । वृषलः कर्म न ब्राह्मं पतनीये हि ते तयोः",
        "ref": "naradeyadharmashartam->३.५३"
    },
    {
        "verse": "उत्कृष्टं चापकृष्टं च तयोः कर्म न विद्यते । मध्यमे कर्मणी हित्वा सर्वसाधारणे हि ते",
        "ref": "naradeyadharmashartam->३.५४"
    },
    {
        "verse": "आपदं ब्राह्मणस्तीर्त्वा क्षत्रवृत्त्या हृतैर्धनैः । उत्सृजेत्क्षत्रवृत्तिं तां कृत्वा पावनं आत्मनः",
        "ref": "naradeyadharmashartam->३.५५"
    },
    {
        "verse": "तस्यां एव तु यो वृत्तौ ब्राह्मणो रमते रसात् । काण्डपृष्ठश्च्युतो मार्गात्सोऽपाङ्क्तेयः प्रकीर्तितः",
        "ref": "naradeyadharmashartam->३.५६"
    },
    {
        "verse": "वैश्यवृत्तावविक्रेयं ब्राह्मणस्य पयो दधि । घृतं मधु मधूच्छिष्टं लाक्षाक्षाररसासवाः",
        "ref": "naradeyadharmashartam->३.५७"
    },
    {
        "verse": "मांसौदनतिलक्षौम सोमपुष्पफलपलाः । मनुष्यविषशस्त्राम्बु लवणापूपवीरुधः",
        "ref": "naradeyadharmashartam->३.५८"
    },
    {
        "verse": "नीलीकौषेयचर्मास्थि कुतपैकशफा मृदः । उदश्वित्केशपिण्याक शाकाद्यौषधयस्तथा",
        "ref": "naradeyadharmashartam->३.५९"
    },
    {
        "verse": "ब्राह्मणस्य तु विक्रेयं शुष्कं दारु तृणानि च । गन्धद्रव्यैरकावेत्र तूलमूलतुशादृते",
        "ref": "naradeyadharmashartam->३.६०"
    },
    {
        "verse": "स्वयं शीर्णं च विदलं फलानां बदरेङ्गुदे । रज्जुः कार्पासिकं सूत्रं तच्चेदविकृतं भवेत्",
        "ref": "naradeyadharmashartam->३.६१"
    },
    {
        "verse": "अशक्तौ भेषजस्यार्थे यज्ञहेतोस्तथैव च । यद्यवश्यं तु विक्रेयास्तिला धान्येन तत्सामाः",
        "ref": "naradeyadharmashartam->३.६२"
    },
    {
        "verse": "अविक्रेयाणि विक्रीणन्ब्राह्मणः प्रच्युतः पथः । मार्गे पुनरवस्थाप्य राज्ञा दण्डेन भूयसा",
        "ref": "naradeyadharmashartam->३.६३"
    },
    {
        "verse": "प्रमाणानि प्रमाणस्थैः परिपाल्यानि यत्नतः । सीदन्ति हि प्रमाणानि प्रमाणैरव्यवस्थितैः",
        "ref": "naradeyadharmashartam->३.६४"
    },
    {
        "verse": "लिखितं साक्षिणो भुक्तिः प्रमाणं त्रिविधं स्मृतम् । धनस्वीकरणे येन धनी धनं उपाश्नुते",
        "ref": "naradeyadharmashartam->३.६५"
    },
    {
        "verse": "लिखितं बलवन्नित्यं जीवन्तस्त्वेव साक्षिणः । कालातिहरणाद्भुक्तिरिति शास्त्रेषु निश्चयः",
        "ref": "naradeyadharmashartam->३.६६"
    },
    {
        "verse": "त्रिविधस्यास्य दृष्टस्य प्रमाणस्य यथाक्रमम् । पूर्वं पूर्वं गुरु ज्ञेयं भुक्तिरेभ्यो गरीयसी",
        "ref": "naradeyadharmashartam->३.६७"
    },
    {
        "verse": "विद्यमानेऽपि लिखिते जीवत्स्वपि हि साक्षिषु । विशेषतः स्थावराणां यन्न भुक्तं न तत्स्थिरम्",
        "ref": "naradeyadharmashartam->३.६८"
    },
    {
        "verse": "भुज्यमानान्परैरर्थान्यः स्वान्मौर्ख्यादुपेक्षते । समक्षं जीवतोऽप्यस्य तान्भुक्तिः कुरुते वशे",
        "ref": "naradeyadharmashartam->३.६९"
    },
    {
        "verse": "यत्किञ्चिद्दश वर्षाणि सन्निधौ प्रेक्षते धनी । भुज्यमानं परैस्तूष्णीं न स तल्लब्धुं अर्हति",
        "ref": "naradeyadharmashartam->३.७०"
    },
    {
        "verse": "उपेक्षां कुर्वतस्तस्य तूष्णीं भूतस्य तिष्ठतः । कालेऽतिपन्ने पूर्वोक्ते व्यवहारो न सिध्यति",
        "ref": "naradeyadharmashartam->३.७१"
    },
    {
        "verse": "अजडश्चेदपोगण्डो विषये चास्य भुज्यते । भुक्तं तद्व्यवहारेण भोक्ता तद्धनं अर्हति",
        "ref": "naradeyadharmashartam->३.७२"
    },
    {
        "verse": "आधिः सीमा बालधनं निक्षेपोपनिधी स्त्रियः । राजस्वं श्रोत्रियस्वं च नोपभोगेन जीर्यते",
        "ref": "naradeyadharmashartam->३.७३"
    },
    {
        "verse": "प्रत्यक्षपरिभोगाच्च स्वामिनो द्विदशाः समाः । आध्यादीन्यपि जीर्यन्ते स्त्रीनरेन्द्रधनादृते",
        "ref": "naradeyadharmashartam->३.७४"
    },
    {
        "verse": "स्त्रीधनं च नरेन्द्राणां न कदाचन जीर्यते । अनागमं भुज्यमानं वत्सराणां शतैरपि",
        "ref": "naradeyadharmashartam->३.७५"
    },
    {
        "verse": "निर्भोगो यत्र दृश्येत न दृश्येतागमः क्वचित् । आगमः कारणं तत्र न भोगस्तत्र कारणम्",
        "ref": "naradeyadharmashartam->३.७६"
    },
    {
        "verse": "अनागमं भुज्यते यन्न तद्भोगोऽतिवर्तते । प्रेते तु भोक्तरि धनं याति तद्वंश्यभोग्यताम्",
        "ref": "naradeyadharmashartam->३.७७"
    },
    {
        "verse": "आहर्तैवाभियुक्तः सन्नर्थानां उद्धरेत्पदम् । भुक्तिरेव विशुद्धिः स्यात्प्राप्तानां पितृतः क्रमात्",
        "ref": "naradeyadharmashartam->३.७८"
    },
    {
        "verse": "अन्वाहितं हृतं न्यस्तं बलावष्टब्धं याचितम् । अप्रत्यक्षं च यद्भुक्तं षडेतान्यागमं विना",
        "ref": "naradeyadharmashartam->३.७९"
    },
    {
        "verse": "तथारूढविवादस्य प्रेतस्य व्यवहारिणः । पुत्रेण सोऽर्थः संशोध्यो न तं भोगोऽतिवर्तते",
        "ref": "naradeyadharmashartam->३.८०"
    },
    {
        "verse": "यद्विनागमं अप्यूर्ध्वं भुक्तं पूर्वैस्त्रिभिर्भवेत् । न तच्छक्यं अपाकर्तुं क्रमात्त्रिपुरुषागतम्",
        "ref": "naradeyadharmashartam->३.८१"
    },
    {
        "verse": "सन्तोऽपि न प्रमाणं स्युर्मृते धनिनि साक्षिणः । अन्यत्र श्रावितं यत्स्यात्स्वयं आसन्नमृत्युना",
        "ref": "naradeyadharmashartam->३.८२"
    },
    {
        "verse": "न हि प्रत्यर्थिनि प्रेते प्रमाणं साक्षिणां वचः । साक्षिमत्करणं तत्र प्रमाणं स्याद्विनिश्चये",
        "ref": "naradeyadharmashartam->३.८३"
    },
    {
        "verse": "श्रावितस्त्वातुरेणापि यस्त्वर्थो धर्मसंहितः । मृतेऽपि तत्र साक्षी स्यात्षट्सु चान्वाहितादिषु",
        "ref": "naradeyadharmashartam->३.८४"
    },
    {
        "verse": "क्रिय र्णादिषु सर्वेषु बलवत्युत्तरोत्तरा । प्रतिग्रहाधिक्रीतेषु पूर्वा पूर्वा गरीयसी",
        "ref": "naradeyadharmashartam->३.८५"
    },
    {
        "verse": "स्थानलाभनिमित्तं हि दानग्रहणं इष्यते । तत्कुसीदं इति प्रोक्तं तेन वृत्तिः कुसीदिनाम्",
        "ref": "naradeyadharmashartam->३.८६"
    },
    {
        "verse": "कायिका कालिका चैव कारिता च तथा स्मृता । चक्रवृद्धिश्च शास्त्रेषु तस्य वृद्धिश्चतुर्विधा",
        "ref": "naradeyadharmashartam->३.८७"
    },
    {
        "verse": "कायाविरोधिनी शश्वत्पणपाद्या तु कायिका । प्रतिमासं स्रवति या वृद्धिः सा कालिका स्मृता",
        "ref": "naradeyadharmashartam->३.८८"
    },
    {
        "verse": "वृद्धिः सा कारिता नाम य र्णिकेन स्वयङ्कृता । वृद्धेरपि पुनर्वृद्धिश्चक्रवृद्धिरुदाहृता",
        "ref": "naradeyadharmashartam->३.८९"
    },
    {
        "verse": "ऋणानां सार्वभौमोऽयं विधिर्वृद्धिकरः स्मृतः । देशाचारविधिस्त्वन्यो यत्र र्णं अवतिष्ठति",
        "ref": "naradeyadharmashartam->३.९०"
    },
    {
        "verse": "द्विगुणं त्रिगुणं चैव तथान्यस्मिंश्चतुर्गुणम् । तथाष्टगुणं अन्यस्मिन्देशे देशेऽवतिष्ठते",
        "ref": "naradeyadharmashartam->३.९१"
    },
    {
        "verse": "हिरण्यधान्यवस्त्राणां वृद्धिर्द्वित्रिचतुर्गुणा । घृतस्याष्टगुणा वृद्धिः स्त्रीपशूनां च सन्ततिः",
        "ref": "naradeyadharmashartam->३.९२"
    },
    {
        "verse": "सूत्रकर्पासकिण्वानां त्रपुषः सीसकस्य च । आयुधानां च सर्वेषां चर्मणस्ताम्रलोहयोः",
        "ref": "naradeyadharmashartam->३.९३"
    },
    {
        "verse": "अन्येषां चैव सर्वेषां इष्टकानां तथैव च । अक्षय्या वृद्धिरेतेषां मनुराह प्रजापतिः",
        "ref": "naradeyadharmashartam->३.९४"
    },
    {
        "verse": "तैलानां चैव सर्वेषां मद्यानां मधुसर्पिषाम् । वृद्धिरष्टगुणा ज्ञेया गुडस्य लवणस्य च",
        "ref": "naradeyadharmashartam->३.९५"
    },
    {
        "verse": "न वृद्धिः प्रीतिदत्तानां स्यादनाकारिता क्वचित् । अनाकारितं अप्यूर्ध्वं वत्सरार्धाद्विवर्धते",
        "ref": "naradeyadharmashartam->३.९६"
    },
    {
        "verse": "एष वृद्धिविधिः प्रोक्तः प्रतिवृद्धस्य धर्मतः । वृद्धिस्तु योक्ता धान्यानां वार्धुष्यं तदुदाहृतम्",
        "ref": "naradeyadharmashartam->३.९७"
    },
    {
        "verse": "आपदं निस्तरेद्वैश्यः कामं वार्धुषकर्मणा । आपत्स्वपि हि कष्टासु ब्राह्मणस्य न वार्धुषम्",
        "ref": "naradeyadharmashartam->३.९८"
    },
    {
        "verse": "ब्राह्मणस्य तु यद्देयं सान्वयस्य न चास्ति सः । स्वकुल्यस्यास्य निवपेत्तदभावेऽस्य बन्धुषु",
        "ref": "naradeyadharmashartam->३.९९"
    },
    {
        "verse": "यदा तु न स्वकुल्याः स्युर्न च सम्बन्धिबान्धवाः । तदा दद्यात्स्वजातिभ्यस्तेष्वसत्स्वप्सु निक्षिपेत्",
        "ref": "naradeyadharmashartam->३.१००"
    },
    {
        "verse": "गृहीत्वोपगतं दद्यादृणिकायोदयं धनी । अददद्याच्यमानस्तु शेषहानिं अवाप्नुयात्",
        "ref": "naradeyadharmashartam->३.१०१"
    },
    {
        "verse": "लेख्यं दद्यादृणे शुद्धे तदभावे प्रतिश्रवम् । धनिकर्णिकयोरेवं विशुद्धिः स्यात्परस्परम्",
        "ref": "naradeyadharmashartam->३.१०२"
    },
    {
        "verse": "विश्रम्भहेतू द्वावत्र प्रतिभूराधिरेव च । लिखितं साक्षिणश्च द्वे प्रमाणे व्यक्तिकारके",
        "ref": "naradeyadharmashartam->३.१०३"
    },
    {
        "verse": "उपस्थानाय दानाय प्रत्ययाय तथैव च । त्रिविधः प्रतिभूर्दृष्टस्त्रिष्वेवार्थेषु सूरिभिः",
        "ref": "naradeyadharmashartam->३.१०४"
    },
    {
        "verse": "ऋणिष्वप्रतिकुर्वत्सु प्रत्यये वा विवादिते । प्रतिभूस्तदृणं दद्यादनुपस्थापयंस्तथा",
        "ref": "naradeyadharmashartam->३.१०५"
    },
    {
        "verse": "बहवश्चेत्प्रतिभुवो दद्युस्तेऽर्थं यथाकृतम् । अर्थेऽविशेषिते ह्येषु धनिनश्छन्दतः क्रिया",
        "ref": "naradeyadharmashartam->३.१०६"
    },
    {
        "verse": "यं चार्थं प्रतिभूर्दद्याद्धनिकेनोपपीडितः । ऋणिकस्तं प्रतिभुवे द्विगुणं प्रतिपादयेत्",
        "ref": "naradeyadharmashartam->३.१०७"
    },
    {
        "verse": "अधिक्रियत इत्याधिः स विज्ञेयो द्विलक्षणः । कृतकालोपनेयश्च यावद्देयोद्यतस्तथा",
        "ref": "naradeyadharmashartam->३.१०८"
    },
    {
        "verse": "स पुनर्द्विविधः प्रोक्तो गोप्यो भोग्यस्तथैव च । प्रतिदानं तथैवास्य लाभहानिर्विपर्यये",
        "ref": "naradeyadharmashartam->३.१०९"
    },
    {
        "verse": "प्रमादाद्धनिनस्तद्वदाधौ विकृतिं आगते । विनष्टे मूलनाशः स्याद्दैवराजकृतादृते",
        "ref": "naradeyadharmashartam->३.११०"
    },
    {
        "verse": "रक्ष्यमाणोऽपि यत्राधिः कालेनेयादसारताम् । आधिरन्योऽधिकर्तव्यो देयं वा धनिने धनम्",
        "ref": "naradeyadharmashartam->३.१११"
    },
    {
        "verse": "अथ शक्तिविहीनः स्यादृणी कालविपर्ययात् । शक्यप्रेक्षं ऋणं दाप्यः काले काले यथोदयम्",
        "ref": "naradeyadharmashartam->३.११२"
    },
    {
        "verse": "शक्तो वा यदि दौरात्म्यान्न दद्याद्धनिने धनम् । राज्ञा दापयितव्यः स्याद्गृहीत्वांशं तु विंशकम्",
        "ref": "naradeyadharmashartam->३.११३"
    },
    {
        "verse": "नश्येदृणपरीमाणं कालेनेह र्णिकस्य चेत् । जातिसञ्ज्ञाधिवासानां आगमो लेख्यतः स्मृतः",
        "ref": "naradeyadharmashartam->३.११४"
    },
    {
        "verse": "लेख्यं तु द्विविधं ज्ञेयं स्वहस्तान्यकृतं तथा । असाक्षिमत्साक्षिमच्च सिद्धिर्देशस्थितेस्तयोः",
        "ref": "naradeyadharmashartam->३.११५"
    },
    {
        "verse": "देशाचाराविरुद्धं यद्व्यक्ताधिकृतलक्षणम् । तत्प्रमाणं स्मृतं लेख्यं अविलुप्तक्रमाक्षरम्",
        "ref": "naradeyadharmashartam->३.११६"
    },
    {
        "verse": "मत्ताभियुक्तस्त्रीबाल बलात्कारकृतं च यत् । तदप्रमाणकरणं भीतोपधिकृतं तथा",
        "ref": "naradeyadharmashartam->३.११७"
    },
    {
        "verse": "मृताः स्युः साक्षिणो यत्र धनिकर्णिकलेखकाः । तदप्यपार्थं लिखितं ऋते त्वाधेः स्थिराश्रयात्",
        "ref": "naradeyadharmashartam->३.११८"
    },
    {
        "verse": "आधिर्यो द्विविधः प्रोक्तो जङ्गमः स्थावरस्तथा । सिद्धिरत्रोभयस्यास्य भोगो यद्यस्ति नान्यथा",
        "ref": "naradeyadharmashartam->३.११९"
    },
    {
        "verse": "दर्शितं प्रतिकालं यच्छ्रावितं श्रावितं च यत् । लेख्यं सिध्यति सर्वत्र मृतेष्वपि हि साक्षिषु",
        "ref": "naradeyadharmashartam->३.१२०"
    },
    {
        "verse": "अश्रुतार्थं अदृष्टार्थं व्यवहारार्थं एव च । न लेख्यं सिद्धिं आप्नोति जीवत्स्वपि हि साक्षिषु",
        "ref": "naradeyadharmashartam->३.१२१"
    },
    {
        "verse": "लेख्ये देशान्तरन्यस्ते दग्धे दुर्लिखिते हृते । सतस्तत्कालकरणं असतो दृष्टदर्शनम्",
        "ref": "naradeyadharmashartam->३.१२२"
    },
    {
        "verse": "यस्मिन्स्यात्संशयो लेख्ये भूताभूतकृते क्वचित् । तत्स्वहस्तक्रियाचिह्न प्राप्तियुक्तिभिरुद्धरेत्",
        "ref": "naradeyadharmashartam->३.१२३"
    },
    {
        "verse": "लेख्यं यच्चान्यनामाङ्कं हेत्वन्तरकृतं भवेत् । विप्रत्यये परीक्ष्यं तत्सम्बन्धागमहेतुभिः",
        "ref": "naradeyadharmashartam->३.१२४"
    },
    {
        "verse": "लिखितं लिखितेनैव साक्षिमत्साक्षिभिर्हरेत् । साक्षिभ्यो लिखितं श्रेयो लिखितेन तु साक्षिणः",
        "ref": "naradeyadharmashartam->३.१२५"
    },
    {
        "verse": "छिन्नभिन्नहृतोन्मृष्ट नष्टदुर्लिखितेषु च । कर्तव्यं अन्यल्लेख्यं स्यादेष लेख्यविधिः स्मृतः",
        "ref": "naradeyadharmashartam->३.१२६"
    },
    {
        "verse": "सन्दिग्धेषु तु कार्येषु द्वयोर्विवदमानयोः । दृष्टश्रुतानुभूतत्वात्साक्षिभ्यो व्यक्तिदर्शनम्",
        "ref": "naradeyadharmashartam->३.१२७"
    },
    {
        "verse": "समक्षदर्शनात्साक्षी विज्ञेयः श्रोत्रचक्षुषोः । श्रोत्रस्य यत्परो ब्रूते चक्षुषः कायकर्म यत्",
        "ref": "naradeyadharmashartam->३.१२८"
    },
    {
        "verse": "एकादशविधः साक्षी स तु दृष्टो मनीषिभिः । कृतः पञ्चविधस्तेषां षड्विधोऽकृत उच्यते",
        "ref": "naradeyadharmashartam->३.१२९"
    },
    {
        "verse": "लिखितः स्मारितश्चैव यदृच्छाभिज्ञ एव च । गूढश्चोत्तरसाक्षी च साक्षी पञ्चविधः स्मृतः",
        "ref": "naradeyadharmashartam->३.१३०"
    },
    {
        "verse": "अकृतः षड्विधश्चापि सूरिभिः परिकीर्तितः । ग्रामश्च प्राड्विवाकश्च राजा च व्यवहारिणाम्",
        "ref": "naradeyadharmashartam->३.१३१"
    },
    {
        "verse": "कार्येष्वभ्यन्तरो यः स्यादर्थिना प्रहितश्च यः । कुलं कुलविवादेषु भवेयुस्तेऽपि साक्षिणः",
        "ref": "naradeyadharmashartam->३.१३२"
    },
    {
        "verse": "कुलीना ऋजवः शुद्धा जन्मतः कर्मतोऽर्थतः । त्र्यवराः साक्षिणोऽनिन्द्याः शुचयः स्युः सुबुद्धयः",
        "ref": "naradeyadharmashartam->३.१३३"
    },
    {
        "verse": "ब्राह्मणाः क्षत्रिया वैश्याः शूद्रा ये चाप्यनिन्दिताः । प्रतिवर्णं भवेयुस्ते सर्वे सर्वेषु वा पुनः",
        "ref": "naradeyadharmashartam->३.१३४"
    },
    {
        "verse": "श्रेणीषु श्रेणिपुरुषाः स्वेषु वर्गेषु वर्गिणः । बहिर्वासिषु बाह्याश्च स्त्रियः स्त्रिषु च साक्षिणः",
        "ref": "naradeyadharmashartam->३.१३५"
    },
    {
        "verse": "श्रेण्यादिषु तु वर्गेषु कश्चिच्चेद्द्वेष्यतां इयात् । तेभ्य एव न साक्षी स्याद्द्वेष्टारः सर्व एव ते",
        "ref": "naradeyadharmashartam->३.१३६"
    },
    {
        "verse": "असाक्ष्यपि हि शास्त्रेषु दृष्टः पञ्चविधो बुधैः । वचनाद्दोषतो भेदात्स्वयमुक्तेर्मृतान्तरः",
        "ref": "naradeyadharmashartam->३.१३७"
    },
    {
        "verse": "श्रोत्रियाद्या वचनतः स्तेनाद्या दोषदर्शनात् । भेदाद्विप्रतिपत्तिः स्याद्विवादे यत्र साक्षिणः",
        "ref": "naradeyadharmashartam->३.१३८"
    },
    {
        "verse": "स्वयमुक्तेरनिर्दिष्टः स्वयं एवैत्य यो वदेत् । मृतान्तरोऽर्थिनि प्रेते मुमूर्षुश्रावितादृते",
        "ref": "naradeyadharmashartam->३.१३९"
    },
    {
        "verse": "श्रोत्रियास्तापसा वृद्धा ये च प्रव्रजिता नराः । असाक्षिणस्ते वचनान्नात्र हेतुरुदाहृतः",
        "ref": "naradeyadharmashartam->३.१४०"
    },
    {
        "verse": "स्तेनाः साहसिकाश्चण्डाः कितवा वधकास्तथा । असाक्षिणस्ते दुष्टत्वात्तेषु सत्यं न विद्यते",
        "ref": "naradeyadharmashartam->३.१४१"
    },
    {
        "verse": "राज्ञा परिगृहीतेषु साक्षिष्वेकार्थनिश्चये । वचनं यत्र भिद्यते ते स्युर्भेदादसाक्षिणः",
        "ref": "naradeyadharmashartam->३.१४२"
    },
    {
        "verse": "अनिर्दिष्टस्तु साक्षित्वे स्वयं एवैत्य यो वदेत् । सूचीत्युक्तः स शास्त्रेषु न स साक्षित्वं अर्हति",
        "ref": "naradeyadharmashartam->३.१४३"
    },
    {
        "verse": "योऽर्थः श्रावयितव्यः स्यात्तस्मिन्नसति चार्थिनि । क्व तद्वदतु साक्षित्वं इत्यसाक्षी मृतान्तरः",
        "ref": "naradeyadharmashartam->३.१४४"
    },
    {
        "verse": "द्वयोर्विवदतोरर्थे द्वयोः सत्सु च साक्षिषु । पूर्वपक्षो भवेद्यस्य भवेयुस्तस्य साक्षिणः",
        "ref": "naradeyadharmashartam->३.१४५"
    },
    {
        "verse": "आधर्यं पूर्वपक्षस्य यस्मिन्नर्थे वशाद्भवेत् । प्रष्टव्याः साक्षिणस्तत्र विवादे प्रतिवादिनः",
        "ref": "naradeyadharmashartam->३.१४६"
    },
    {
        "verse": "न परेण समुद्दिष्टं उपेयात्साक्षिणं रहः । भेदयेत्तं न चान्येन हीयेतैवं समाचरन्",
        "ref": "naradeyadharmashartam->३.१४७"
    },
    {
        "verse": "साक्ष्युद्दिष्टो यदि प्रेयाद्गच्छेद्वापि दिगन्तरम् । तच्छ्रोतारः प्रमाणं स्युः प्रमाणं ह्युत्तरक्रिया",
        "ref": "naradeyadharmashartam->३.१४८"
    },
    {
        "verse": "सुदीर्घेणापि कालेन लिखितं सिद्धिं आप्नुयात् । जानता चात्मना लेख्यं अजानानस्तु लेखयेत्",
        "ref": "naradeyadharmashartam->३.१४९"
    },
    {
        "verse": "सिद्धिरुक्ताष्टमाद्वर्षात्स्मारितस्येह साक्षिणः । आ पञ्चमात्तथा सिद्धिर्यदृच्छोपगतस्य तु",
        "ref": "naradeyadharmashartam->३.१५०"
    },
    {
        "verse": "आ तृतीयात्तथा वर्षात्सिद्धिर्गूढस्य साक्षिणः । आ वै संवत्सरात्सिद्धिं वदन्त्युत्तरसाक्षिणः",
        "ref": "naradeyadharmashartam->३.१५१"
    },
    {
        "verse": "अथवा कालनियमो न दृष्टः साक्षिणं प्रति । स्मृत्यपेक्षं हि साक्षित्वं आहुः शास्त्रविदो जनाः",
        "ref": "naradeyadharmashartam->३.१५२"
    },
    {
        "verse": "यस्य नोपहता पुंसः स्मृतिः श्रोत्रं च नित्यशः । सुदीर्घेणापि कालेन स साक्षी साक्ष्यं अर्हति",
        "ref": "naradeyadharmashartam->३.१५३"
    },
    {
        "verse": "असाक्षिप्रत्ययास्त्वन्ये षड्विवादाः प्रकीर्तिताः । लक्षणान्येव साक्षित्वं एषां आहुर्मनीषिणः",
        "ref": "naradeyadharmashartam->३.१५४"
    },
    {
        "verse": "उल्काहस्तोऽग्निदो ज्ञेयः शस्त्रपाणिस्तु घातकः । केशाकेशिगृहीतश्च युगपत्पारदारिकः",
        "ref": "naradeyadharmashartam->३.१५५"
    },
    {
        "verse": "कुद्दालपाणिर्विज्ञेयः सेतुभेत्ता समीपगः । तथा कुठारपाणिश्च वनछेत्ता प्रकीर्तितः",
        "ref": "naradeyadharmashartam->३.१५६"
    },
    {
        "verse": "अभ्यग्रचिह्नो विज्ञेयो दण्डपारुष्यकृन्नरः । असाक्षिप्रत्यया ह्येते पारुष्ये तु परीक्षणम्",
        "ref": "naradeyadharmashartam->३.१५७"
    },
    {
        "verse": "कश्चित्कृत्वात्मनश्चिह्नं द्वेषात्परं उपद्रवेत् । हेत्वर्थगतिसामर्थ्यैस्तत्र युक्तं परीक्षणम्",
        "ref": "naradeyadharmashartam->३.१५८"
    },
    {
        "verse": "नार्थसम्बन्धिनो नाप्ता न सहाया न वैरिणः । न दृष्टदोषाः प्रष्टव्याश्न व्याध्यार्ता न दूषिताः",
        "ref": "naradeyadharmashartam->३.१५९"
    },
    {
        "verse": "दासनैकृतिकाश्रद्ध वृद्धस्त्रीबालचाक्रिकाः । मत्तोन्मत्तप्रमत्तार्त कितवग्रामयाजकाः",
        "ref": "naradeyadharmashartam->३.१६०"
    },
    {
        "verse": "महापथिकसामुद्र वणिक्प्रव्रजितातुराः । लुब्धकश्रोत्रियाचार हीनक्लीबकुशीलवाः",
        "ref": "naradeyadharmashartam->३.१६१"
    },
    {
        "verse": "नास्तिकव्रात्यदाराग्नि त्यागिनोऽयाज्ययाजकाः । एकस्थालीसहायारि चरज्ञातिसनाभयः",
        "ref": "naradeyadharmashartam->३.१६२"
    },
    {
        "verse": "प्राग्दृष्टदोषशैलूष विषजीव्यहितुण्डिकाः । गरदाग्निदकीनाश शूद्रापुत्रोपपातिकाः",
        "ref": "naradeyadharmashartam->३.१६३"
    },
    {
        "verse": "क्लान्तसाहसिकश्रान्त निर्धनान्त्यावसायिनः । भिन्नवृत्तासमावृत्त जडतैलिकमूलिकाः",
        "ref": "naradeyadharmashartam->३.१६४"
    },
    {
        "verse": "भूताविष्टनृपद्विष्ट वर्षनक्षत्रसूचकाः । अघशंस्यात्मविक्रेतृ हीनाङ्गभगवृत्तयः",
        "ref": "naradeyadharmashartam->३.१६५"
    },
    {
        "verse": "कुनखी श्यावदन्श्वित्रि मित्रध्रुक्शठशौण्डिकाः । ऐन्द्रजालिकलुब्धोग्र श्रेणीगणविरोधिनः",
        "ref": "naradeyadharmashartam->३.१६६"
    },
    {
        "verse": "वधकृच्चित्रकृन्मङ्खः पतितः कूटकारकः । कुहकः प्रत्यवसितस्तस्करो राजपूरुषः",
        "ref": "naradeyadharmashartam->३.१६७"
    },
    {
        "verse": "मनुष्यविषशस्त्राम्बु लवणापूपवीरुधाम् । विक्रेता ब्राह्मणश्चैव द्विजो वार्धुषिकश्च यः",
        "ref": "naradeyadharmashartam->३.१६८"
    },
    {
        "verse": "च्युतः स्वधर्मात्कुलिकः स्तावको हीनसेवकः । पित्रा विवदमानश्च भेदकृच्चेत्यसाक्षिणः",
        "ref": "naradeyadharmashartam->३.१६९"
    },
    {
        "verse": "असाक्षिणो ये निर्दिष्टा दासनैकृतिकादयः । कार्यगौरवं आसाद्य भवेयुस्तेऽपि साक्षिणः",
        "ref": "naradeyadharmashartam->३.१७०"
    },
    {
        "verse": "साहसेषु च सर्वेषु स्तेयसङ्ग्रहणेषु च । पारुष्ययोश्चाप्युभयोर्न परीक्षेत साक्षिणः",
        "ref": "naradeyadharmashartam->३.१७१"
    },
    {
        "verse": "तेषां अपि न बालः स्यान्नैको न स्त्री न कूटकृत् । न बान्धवो न चारातिर्ब्रूयुस्ते साक्ष्यं अन्यथा",
        "ref": "naradeyadharmashartam->३.१७२"
    },
    {
        "verse": "बालोऽज्ञानादसत्यात्स्त्री पापाभ्यासाच्च कूटकृत् । विब्रूयाद्बान्धवः स्नेहाद्वैरनिर्यातनादरिः",
        "ref": "naradeyadharmashartam->३.१७३"
    },
    {
        "verse": "अथवानुमतो यः स्याद्द्वयोर्विवदमानयोः । असाक्ष्येकोऽपि साक्षित्वे प्रष्टव्यः स्यात्स संसदि",
        "ref": "naradeyadharmashartam->३.१७४"
    },
    {
        "verse": "यस्त्वात्मदोषभिन्नत्वादस्वस्थ इव लक्ष्यते । स्थानात्स्थानान्तरं गच्छेदेकैकं चोपधावति",
        "ref": "naradeyadharmashartam->३.१७५"
    },
    {
        "verse": "कासतेऽनिभृतोऽकस्मादभीक्ष्णं निश्वसत्यपि । भूमिं लिखति पादाभ्यां बाहु वासो धुनोति च",
        "ref": "naradeyadharmashartam->३.१७६"
    },
    {
        "verse": "भिद्यते मुखवर्णोऽस्य ललाटं स्विद्यते तथा । शोषं आगच्छतश्चोष्ठावूर्ध्वं तिर्यक्च वीक्षते",
        "ref": "naradeyadharmashartam->३.१७७"
    },
    {
        "verse": "त्वरमाण इवाबद्धं अपृष्टो बहु भाषते । कूटसाक्षी स विज्ञेयस्तं पापं विनयेन्नृपः",
        "ref": "naradeyadharmashartam->३.१७८"
    },
    {
        "verse": "श्रावयित्वा च योऽन्येभ्यः साक्षित्वं तद्विनिह्नुते । स विनेयो भृशतरं कूटसाक्ष्यधिको हि सः",
        "ref": "naradeyadharmashartam->३.१७९"
    },
    {
        "verse": "आहूय साक्षिणः पृच्छेन्नियम्य शपथैर्भृशम् । समस्तान्विदिताचारान्विज्ञातार्थान्पृथक्पृथक्",
        "ref": "naradeyadharmashartam->३.१८०"
    },
    {
        "verse": "सत्येन शापयेद्विप्रं क्षत्रियं वाहनायुधैः । गोबीजकाञ्चनैर्वैश्यं शूद्रं सर्वैस्तु पातकैः",
        "ref": "naradeyadharmashartam->३.१८१"
    },
    {
        "verse": "पुराणैर्धर्मवचनैः सत्यमाहात्म्यकीर्तनैः । अनृतस्यापवादैश्च भृशं उत्त्रास्य साक्षिणः",
        "ref": "naradeyadharmashartam->३.१८२"
    },
    {
        "verse": "नग्नो मुण्डः कपालेन भिक्षार्थी क्षुत्पिपासितः । दीनः शत्रुगृहं गच्छेद्यः साक्ष्यं अनृतं वदेत्",
        "ref": "naradeyadharmashartam->३.१८३"
    },
    {
        "verse": "नगरे प्रतिरुद्धः सन्बहिर्द्वारे बुभुक्षितः । अमित्रान्भूयशः पश्येद्यः साक्ष्यं अनृतं वदेत्",
        "ref": "naradeyadharmashartam->३.१८४"
    },
    {
        "verse": "यां रात्रिं अधिविन्ना स्त्री यां चैवाक्षपराजितः । यां च भाराभितप्ताङ्गो दुर्विवक्ता स तां वसेत्",
        "ref": "naradeyadharmashartam->३.१८५"
    },
    {
        "verse": "साक्षी साक्ष्यसमुद्देशे गोकर्णशिथिलं चरन् । सहस्रं वारुणान्पाशानात्मनि प्रतिमुञ्चति",
        "ref": "naradeyadharmashartam->३.१८६"
    },
    {
        "verse": "तस्य वर्षशते पूर्णे पाशं एकं प्रमुच्यते । एवं स बन्धनात्तस्मान्मुच्यते नियुताः समाः",
        "ref": "naradeyadharmashartam->३.१८७"
    },
    {
        "verse": "यावतो बान्धवांस्यस्मिन्हन्ति साक्ष्येऽनृतं वदन् । तावतः सङ्ख्यया तस्मिन्शृणु सौम्यानुपूर्वशः",
        "ref": "naradeyadharmashartam->३.१८८"
    },
    {
        "verse": "पञ्च पश्वनृते हन्ति दश हन्ति गवानृते । शतं अश्वानृते हन्ति सहस्रं पुरुषानृते",
        "ref": "naradeyadharmashartam->३.१८९"
    },
    {
        "verse": "हन्ति जातानजातांश्च हिरण्यार्थेऽनृतं वदन् । सर्वं भूम्यनृते हन्ति मा स्म भूम्यनृतं वदीः",
        "ref": "naradeyadharmashartam->३.१९०"
    },
    {
        "verse": "एकं एवाद्वितीयं तत्प्राहुः पावनं आत्मनः । सत्यं स्वर्गस्य सोपानं पारावारस्य नौरिव",
        "ref": "naradeyadharmashartam->३.१९१"
    },
    {
        "verse": "अश्वमेधसहस्रं च सत्यं च तुलया धृतम् । अश्वमेधसहस्राद्धि सत्यं एव विशिष्यते",
        "ref": "naradeyadharmashartam->३.१९२"
    },
    {
        "verse": "वरं कूपशताद्वापि वरं वापीशतात्क्रतुः । वरं क्रतुशतात्पुत्रः सत्यं पुत्रशताद्वरम्",
        "ref": "naradeyadharmashartam->३.१९३"
    },
    {
        "verse": "भूर्धारयति सत्येन सत्येनोदेति भास्करः । सत्येन वायुः पवते सत्येनापः स्रवन्ति च",
        "ref": "naradeyadharmashartam->३.१९४"
    },
    {
        "verse": "सत्यं एव परं दानं सत्यं एव परं तपः । सत्यं एव परो धर्मो लोकानां इति नः श्रुतम्",
        "ref": "naradeyadharmashartam->३.१९५"
    },
    {
        "verse": "सत्यं देवाः समासेन मनुष्यास्त्वनृतं स्मृतम् । इहैव तस्य देवत्वं यस्य सत्ये स्थिता मतिः",
        "ref": "naradeyadharmashartam->३.१९६"
    },
    {
        "verse": "सत्यं ब्रूह्यनृतं त्यक्त्वा सत्येन स्वर्गं एष्यसि । उक्त्वानृतं महाघोरं नरकं प्रतिपत्स्यते",
        "ref": "naradeyadharmashartam->३.१९७"
    },
    {
        "verse": "निरयेषु च ते शश्वज्जिह्वां उत्कृत्य दारुणाः । असिभिः शातयिष्यन्ति बलिनो यमकिङ्कराः",
        "ref": "naradeyadharmashartam->३.१९८"
    },
    {
        "verse": "शूलैर्भेत्स्यन्ति चाक्रुद्धाः क्रोशन्तं अपरायणम् । अवाक्शिरसं उत्क्षिप्य क्षेप्स्यन्त्यग्निह्रदेषु च",
        "ref": "naradeyadharmashartam->३.१९९"
    },
    {
        "verse": "अनुभूय च दुःखास्ताश्चिरं नरकवेदनाः । इह यास्यस्यभव्यासु गृध्रकाकादियोनिषु",
        "ref": "naradeyadharmashartam->३.२००"
    },
    {
        "verse": "ज्ञात्वैताननृते दोषाञ् ज्ञात्वा सत्ये च सद्गुणान् । सत्यं वदोद्धरात्मानं मात्मानं पातयिष्यसि",
        "ref": "naradeyadharmashartam->३.२०१"
    },
    {
        "verse": "न बान्धवा न सुहृदो न धनानि महान्त्यपि । अलं तारयितुं शक्तास्तमस्युग्रे निमज्जतः",
        "ref": "naradeyadharmashartam->३.२०२"
    },
    {
        "verse": "पितरस्त्ववलम्बन्ते त्वयि साक्षित्वं आगते । तारयिष्यति किंवास्मानात्मानं पातयिष्यति",
        "ref": "naradeyadharmashartam->३.२०३"
    },
    {
        "verse": "सत्यं आत्मा मनुष्यस्य सत्ये सर्वं प्रतिष्ठितम् । सर्वथैवात्मनात्मानं श्रेयसा योजयिष्यसि",
        "ref": "naradeyadharmashartam->३.२०४"
    },
    {
        "verse": "यां च रात्रिं अजनिष्ठा यां रात्रिं च मरिष्यसि । वृथा तदन्तरं ते स्यात्कुर्याश्चेत्सत्यं अन्यथा",
        "ref": "naradeyadharmashartam->३.२०५"
    },
    {
        "verse": "नास्ति सत्यात्परो धर्मो नानृतात्पातकं परम् । साक्षिधर्मे विशेषेण सत्यं एव वदेत्ततः",
        "ref": "naradeyadharmashartam->३.२०६"
    },
    {
        "verse": "यः परार्थे प्रहरति स्वां वाचं पुरुषाधमः । आत्मार्थे किं न कुर्यात्स पापो नरकनिर्भयः",
        "ref": "naradeyadharmashartam->३.२०७"
    },
    {
        "verse": "अर्था वै वाचि नियता वाङ्मूला वाग्विनिःसृताः । यो ह्येतां स्तेनयेद्वाचं स सर्वस्तेयकृन्नरः",
        "ref": "naradeyadharmashartam->३.२०८"
    },
    {
        "verse": "साक्षिविप्रतिपत्तौ तु प्रमाणं बहवो यतः । तत्साम्ये शुचयो ग्राह्यास्तत्साम्ये स्मृतिमत्तराः",
        "ref": "naradeyadharmashartam->३.२०९"
    },
    {
        "verse": "स्मृतिमत्साक्षिसाम्यं तु विवादे यत्र दृश्यते । सूक्ष्मत्वात्साक्षिधर्मस्य साक्ष्यं व्यावर्तते पुनः",
        "ref": "naradeyadharmashartam->३.२१०"
    },
    {
        "verse": "निर्दिष्टेष्वर्थजातेषु साक्षी चेत्साक्ष्यं आगतः । न ब्रूयादक्षरसमं न तन्निगदितं भवेत्",
        "ref": "naradeyadharmashartam->३.२११"
    },
    {
        "verse": "देशकालवयोद्रव्य प्रमाणाकृतिजातिषु । यत्र विप्रतिपत्तिः स्यात्साक्ष्यं तदसदुच्यते",
        "ref": "naradeyadharmashartam->३.२१२"
    },
    {
        "verse": "ऊनं अभ्यधिकं चार्थं प्रब्रूयुर्यत्र साक्षिणः । तदप्यनुक्तं विज्ञेयं एष साक्ष्यविधिः स्मृतः",
        "ref": "naradeyadharmashartam->३.२१३"
    },
    {
        "verse": "प्रमादाद्धनिनो यत्र न स्याल्लेख्यं न साक्षिणः । अर्थं चापह्नुयाद्वादी तत्रोक्तस्त्रिविधो विधिः",
        "ref": "naradeyadharmashartam->३.२१४"
    },
    {
        "verse": "चोदना प्रतिकालं च युक्तिलेशस्तथैव च । तृतीयः शपथश्चोक्तस्तैरेवं साधयेत्क्रमात्",
        "ref": "naradeyadharmashartam->३.२१५"
    },
    {
        "verse": "अभीक्ष्णं चोद्यमानो यः प्रतिहन्यान्न तद्वचः । त्रिचतुःपञ्चकृत्वो वा परतोऽर्थं तं आवहेत्",
        "ref": "naradeyadharmashartam->३.२१६"
    },
    {
        "verse": "चोदनाप्रतिघाते तु युक्तिलेशैस्तं अन्वियात् । देशकालार्थसम्बन्ध परिमाणक्रियादिभिः",
        "ref": "naradeyadharmashartam->३.२१७"
    },
    {
        "verse": "युक्तिष्वप्यसमर्थासु शपथैरेनं अर्दयेत् । अर्थकालबलापेक्षं अग्न्यम्बुसुकृतादिभिः",
        "ref": "naradeyadharmashartam->३.२१८"
    },
    {
        "verse": "दीप्ताग्निर्यं न दहति यं अन्तर्धारयन्त्यापः । स तरत्यभिशापं तं किल्बिषी स्याद्विपर्यये",
        "ref": "naradeyadharmashartam->३.२१९"
    },
    {
        "verse": "स्त्रीणां शीलाभियोगेषु स्तेयसाहसयोरपि । एष एव विधिर्दृष्टः सर्वार्थापह्नवेषु च",
        "ref": "naradeyadharmashartam->३.२२०"
    },
    {
        "verse": "शपथा ह्यपि देवानां ऋषीणां अपि च स्मृताः । वसिष्ठः शपथं शेपे यातुधाने तु शङ्कितः",
        "ref": "naradeyadharmashartam->३.२२१"
    },
    {
        "verse": "सप्तर्षयस्तथेन्द्राय पुष्करार्थे समागताः । शेपुः शपथं अव्यग्राः परस्परविशुद्धये",
        "ref": "naradeyadharmashartam->३.२२२"
    },
    {
        "verse": "अयुक्तं साहसं कृत्वा प्रत्यापत्तिं भजेत यः । ब्रूयात्स्वयं वा सदसि तस्यार्धविनयः स्मृतः",
        "ref": "naradeyadharmashartam->३.२२३"
    },
    {
        "verse": "गूहमानस्तु दौरात्म्याद्यदि पापं स जीयते । सभ्याश्चात्र न तुष्यन्ति तीव्रो दण्डश्च पात्यते",
        "ref": "naradeyadharmashartam->३.२२४"
    },
    {
        "verse": "निक्षिपः स्वद्रव्यं यत्र विश्रम्भान्निक्षिपत्यविशङ्कितः । निक्षेपो नाम तत्प्रोक्तं व्यवहारपदं बुधैः",
        "ref": "naradeyadharmashartam->४.१"
    },
    {
        "verse": "अन्यद्रव्यव्यवहितं द्रव्यं अव्याकृतं च यत् । निक्षिप्यते परगृहे तदौपनिधिकं स्मृतम्",
        "ref": "naradeyadharmashartam->४.२"
    },
    {
        "verse": "स पुनर्द्विविधः प्रोक्तः साक्षिमानितरस्तथा । प्रतिदानं तथैवास्य प्रत्ययः स्याद्विपर्यये",
        "ref": "naradeyadharmashartam->४.३"
    },
    {
        "verse": "याच्यमानस्तु यो दात्रा निक्षेपं न प्रयच्छति । दण्ड्यः स राज्ञा दाप्यश्च नष्टे दाप्यश्च तत्समम्",
        "ref": "naradeyadharmashartam->४.४"
    },
    {
        "verse": "यश्चार्थं साधयेत्तेन निक्षेप्तुरननुज्ञया । तत्रापि दण्ड्यः स भवेत्तच्च सोदयं आवहेत्",
        "ref": "naradeyadharmashartam->४.५"
    },
    {
        "verse": "ग्रहीतुः सह योऽर्थेन नष्टो नष्टः स दायिनः । दैवराजकृते तद्वन्न चेत्तज्जिह्मकारितम्",
        "ref": "naradeyadharmashartam->४.६"
    },
    {
        "verse": "एष एव विधिर्दृष्टो याचितान्वाहितादिषु । शिल्पिषूपनिधौ न्यासे प्रतिन्यासे तथैव च",
        "ref": "naradeyadharmashartam->४.७"
    },
    {
        "verse": "प्रतिगृह्णाति पोगण्डं यश्च सप्रधनं नरः । तस्याप्येष भवेद्धर्मः षडेते विधयः समाः",
        "ref": "naradeyadharmashartam->४.८"
    },
    {
        "verse": "सम्भूयसमुत्थानम् वणिक्प्रभृतयो यत्र कर्म सम्भूय कुर्वते । तत्सम्भूयसमुत्थानं व्यवहारपदं स्मृतम्",
        "ref": "naradeyadharmashartam->५.१"
    },
    {
        "verse": "फलहेतोरुपायेन कर्म सम्भूय कुर्वताम् । आधारभूतः प्रक्षेपस्तेनोत्तिष्ठेयुरंशतः",
        "ref": "naradeyadharmashartam->५.२"
    },
    {
        "verse": "समोऽतिरिक्तो हीनो वा यत्रांशो यस्य यादृशः । क्षयव्ययौ तथा वृद्धिस्तस्य तत्र तथाविधाः",
        "ref": "naradeyadharmashartam->५.३"
    },
    {
        "verse": "भाण्डपिण्डव्ययोद्धार भारसारान्ववेक्षणम् । कुर्युस्तेऽव्यभिचारेण समये स्वे व्यवस्थिताः",
        "ref": "naradeyadharmashartam->५.४"
    },
    {
        "verse": "प्रमादान्नाशितं दाप्यः प्रतिषिद्धकृतं च यत् । असन्दिष्टश्च यत्कुर्यात्सर्वैः सम्भूयकारिभिः",
        "ref": "naradeyadharmashartam->५.५"
    },
    {
        "verse": "दैवतस्करराजोत्थे व्यसने समुपस्थिते । यस्तत्स्वशक्त्या संरक्षेत्तस्यांशो दशमः स्मृतः",
        "ref": "naradeyadharmashartam->५.६"
    },
    {
        "verse": "एकस्य चेत्स्याद्व्यसनं दायादोऽस्य तदाप्नुयात् । अन्यो वासति दायादे शक्ताश्चेत्सर्व एव वा",
        "ref": "naradeyadharmashartam->५.७"
    },
    {
        "verse": "ऋत्विजां व्यसनेऽप्येवं अन्यस्तत्कर्म निस्तरेत् । लभेत दक्षिणाभागं स तस्मात्सम्प्रकल्पितम्",
        "ref": "naradeyadharmashartam->५.८"
    },
    {
        "verse": "ऋत्विग्याज्यं अदुष्टं यस्त्यजेदनपकारिणम् । अदुष्टं व र्त्विजं याज्यो विनेयौ तावुभावपि",
        "ref": "naradeyadharmashartam->५.९"
    },
    {
        "verse": "ऋत्विक्तु त्रिविधो दृष्टः पूर्वजुष्टः स्वयङ्कृतः । यदृच्छया च यः कुर्यादार्त्विज्यं प्रीतिपूर्वकम्",
        "ref": "naradeyadharmashartam->५.१०"
    },
    {
        "verse": "क्रमागतेष्वेष धर्मो वृतेष्वृत्विक्षु च स्वयम् । यादृच्छिके तु संयाज्ये तत्त्यागे नास्ति किल्बिषम्",
        "ref": "naradeyadharmashartam->५.११"
    },
    {
        "verse": "शुल्कस्थानं वणिक्प्राप्तः शुल्कं दद्याद्यथोपगम् । न तद्व्यतिहरेद्राज्ञां बलिरेष प्रकल्पितः",
        "ref": "naradeyadharmashartam->५.१२"
    },
    {
        "verse": "शुल्कस्थानं परिहरन्न काले क्रयविक्रयी । मिथ्योक्त्वा च परीमाणं दाप्योऽष्टगुणं अत्ययम्",
        "ref": "naradeyadharmashartam->५.१३"
    },
    {
        "verse": "कश्चिच्चेत्सञ्चरन्देशात्प्रेयादभ्यागतो वणिक् । राजास्य भाण्डं तद्रक्षेत्यावद्दायाददर्शनम्",
        "ref": "naradeyadharmashartam->५.१४"
    },
    {
        "verse": "दायादेऽसति बन्धुभ्यो ज्ञातिभ्यो वा तदर्पयेत् । तदभावे सुगुप्तं तद्धारयेद्दशतीः समाः",
        "ref": "naradeyadharmashartam->५.१५"
    },
    {
        "verse": "अस्वामिकं अदायादं दशवर्षस्थितं ततः । राजा तदात्मसात्कुर्यादेवं धर्मो न हीयते",
        "ref": "naradeyadharmashartam->५.१६"
    },
    {
        "verse": "दत्ताप्रदानिकम् दत्त्वा द्रव्यं असम्यग्यः पुनरादातुं इच्छति । दत्ताप्रदानिकं नाम तद्विवादपदं स्मृतम्",
        "ref": "naradeyadharmashartam->६.१"
    },
    {
        "verse": "अदेयं अथ देयं च दत्तं चादत्तं एव च । व्यवहारेषु विज्ञेयो दानमार्गश्चतुर्विधः",
        "ref": "naradeyadharmashartam->६.२"
    },
    {
        "verse": "तत्र ह्यष्टावदेयानि देयं एकविधं स्मृतम् । दत्तं सप्तविधं विद्याददत्तं षोडशात्मकम्",
        "ref": "naradeyadharmashartam->६.३"
    },
    {
        "verse": "अन्वाहितं याचितकं आधिः साधारणं च यत् । निक्षेपः पुत्रदारं च सर्वस्वं चान्वये सति",
        "ref": "naradeyadharmashartam->६.४"
    },
    {
        "verse": "आपत्स्वपि हि कष्टासु वर्तमानेन देहिना । अदेयान्याहुराचार्या यच्चान्यस्मै प्रतिश्रुतम्",
        "ref": "naradeyadharmashartam->६.५"
    },
    {
        "verse": "कुटुम्बभरणाद्द्रव्यं यत्किञ्चिदतिरिच्यते । तद्देयं उपहृत्यान्यद्ददद्दोषं अवाप्नुयात्",
        "ref": "naradeyadharmashartam->६.६"
    },
    {
        "verse": "पण्यमूल्यं भृतिस्तुष्ट्या स्नेहात्प्रत्युपकारतः । स्त्रीशुल्कानुग्रहार्थं च दत्तं दानविदो विदुः",
        "ref": "naradeyadharmashartam->६.७"
    },
    {
        "verse": "अदत्तं तु भयक्रोध शोकवेगरुजान्वितैः । तथोत्कोचपरीहास व्यत्यासच्छलयोगतः",
        "ref": "naradeyadharmashartam->६.८"
    },
    {
        "verse": "बालमूढास्वतन्त्रार्त मत्तोन्मत्तापवर्जितम् । कर्ता ममायं कर्मेति प्रतिलाभेच्छया च यत्",
        "ref": "naradeyadharmashartam->६.९"
    },
    {
        "verse": "अपात्रे पात्रं इत्युक्ते कार्ये चाधर्मसंहिते । यद्दत्तं स्यादविज्ञानाददत्तं तदपि स्मृतम्",
        "ref": "naradeyadharmashartam->६.१०"
    },
    {
        "verse": "गृह्णात्यदत्तं यो लोभाद्यश्चादेयं प्रयच्छति । अदत्तादायको दण्ड्यस्तथादेयस्य दायकः",
        "ref": "naradeyadharmashartam->६.११"
    },
    {
        "verse": "अभ्युपेत्याशुश्रूषा अभ्युपेत्य तु शुश्रूषां यस्तां न प्रतिपद्यते । अशुश्रूषाभ्युपेत्यैतद्विवादपदं उच्यते",
        "ref": "naradeyadharmashartam->७.१"
    },
    {
        "verse": "शुश्रूषकः पञ्चविधः शास्त्रे दृष्टो मनीषिभिः । चतुर्विधः कर्मकरस्तेषां दासास्त्रिपञ्चकाः",
        "ref": "naradeyadharmashartam->७.२"
    },
    {
        "verse": "शिष्यान्तेवासिभृतकाश्चतुर्थस्त्वधिकर्मकृत् । एते कर्मकराः प्रोक्ता दासास्तु गृहजादयः",
        "ref": "naradeyadharmashartam->७.३"
    },
    {
        "verse": "सामान्यं अस्वतन्त्रत्वं एषां आहुर्मनीषिणः । जातिकर्मकृतस्तूक्तो विशेषो वृत्तिरेव च",
        "ref": "naradeyadharmashartam->७.४"
    },
    {
        "verse": "कर्मापि द्विविधं ज्ञेयं अशुभं शुभं एव च । अशुभं दासकर्मोक्तं शुभं कर्मकृतां स्मृतम्",
        "ref": "naradeyadharmashartam->७.५"
    },
    {
        "verse": "गृहद्वाराशुचिस्थान रथ्यावस्करशोधनम् । गुह्याङ्गस्पर्शनोच्छिष्ट विण्मूत्रग्रहणोज्झनम्",
        "ref": "naradeyadharmashartam->७.६"
    },
    {
        "verse": "इष्टतः स्वामिनश्चाङ्गैरुपस्थानं अथान्ततः । अशुभं कर्म विज्ञेयं शुभं अन्यदतः परम्",
        "ref": "naradeyadharmashartam->७.७"
    },
    {
        "verse": "आ विद्याग्रहणाच्छिष्यः शुश्रूषेत्प्रयतो गुरुम् । तद्वृत्तिर्गुरुदारेषु गुरुपुत्रे तथैव च",
        "ref": "naradeyadharmashartam->७.८"
    },
    {
        "verse": "ब्रह्मचारी चरेद्भैक्षं अधःशाय्यनलङ्कृतः । जघन्यशायी सर्वेषां पूर्वोत्थायी गुरोर्गृहे",
        "ref": "naradeyadharmashartam->७.९"
    },
    {
        "verse": "नासन्दिष्टः प्रतिष्ठेत तिष्ठेद्वापि गुरुं क्वचित् । सन्दिष्टः कर्म कुर्वीत शक्तश्चेदविचारयन्",
        "ref": "naradeyadharmashartam->७.१०"
    },
    {
        "verse": "यथाकालं अधीयीत यावन्न विमना गुरुः । आसीनोऽधो गुरोः कूर्चे फलके वा समाहितः",
        "ref": "naradeyadharmashartam->७.११"
    },
    {
        "verse": "अनुशास्यश्च गुरुणा न चेदनुविधीयते । अवधेनाथवा हन्यात्रज्ज्वा वेणुदलेन वा",
        "ref": "naradeyadharmashartam->७.१२"
    },
    {
        "verse": "भृशं न ताडयेदेनं नोत्तमाङ्गे न वक्षसि । अनुशास्याथ विश्वास्यः शास्यो राज्ञान्यथा गुरुः",
        "ref": "naradeyadharmashartam->७.१३"
    },
    {
        "verse": "समावृत्तश्च गुरवे प्रदाय गुरुदक्षिणाम् । प्रतीयात्स्वगृहानेषा शिष्यवृत्तिरुदाहृता",
        "ref": "naradeyadharmashartam->७.१४"
    },
    {
        "verse": "स्वशिल्पं इच्छन्नाहर्तुं बान्धवानां अनुज्ञया । आचार्यस्य वसेदन्ते कालं कृत्वा सुनिश्चितम्",
        "ref": "naradeyadharmashartam->७.१५"
    },
    {
        "verse": "आचार्यः शिक्षयेदेनं स्वगृहाद्दत्तभोजनम् । न चान्यत्कारयेत्कर्म पुत्रवच्चैनं आचरेत्",
        "ref": "naradeyadharmashartam->७.१६"
    },
    {
        "verse": "शिक्षयन्तं अदुष्टं च यस्त्वाचार्यं परित्यजेत् । बलाद्वासयितव्यः स्याद्वधबन्धौ च सोऽर्हति",
        "ref": "naradeyadharmashartam->७.१७"
    },
    {
        "verse": "शिक्षितोऽपि कृतं कालं अन्तेवासी समाप्नुयात् । तत्र कर्म च यत्कुर्यादाचार्यस्यैव तत्फलम्",
        "ref": "naradeyadharmashartam->७.१८"
    },
    {
        "verse": "गृहीतशिल्पः समये कृत्वाचार्यं प्रदक्षिणम् । शक्तितश्चानुमान्यैनं अन्तेवासी निवर्तयेत्",
        "ref": "naradeyadharmashartam->७.१९"
    },
    {
        "verse": "भृतकस्त्रिविधो ज्ञेय उत्तमो मध्यमोऽधमः । शक्तिभक्त्यनुरूपा स्यादेषां कर्माश्रया भृतिः",
        "ref": "naradeyadharmashartam->७.२०"
    },
    {
        "verse": "उत्तमस्त्वायुधीयोऽत्र मध्यमस्तु कृषीवलः । अधमो भारवाहः स्यादित्येवं त्रिविधो भृतः",
        "ref": "naradeyadharmashartam->७.२१"
    },
    {
        "verse": "अर्थेष्वधिकृतो यः स्यात्कुटुम्बस्य तथोपरि । सोऽधिकर्मकरो ज्ञेयः स च कौटुम्बिकः स्मृतः",
        "ref": "naradeyadharmashartam->७.२२"
    },
    {
        "verse": "शुभकर्मकरास्त्वेते चत्वारः समुदाहृताः । जघन्यकर्मभाजस्तु शेषा दासास्त्रिपञ्चकाः",
        "ref": "naradeyadharmashartam->७.२३"
    },
    {
        "verse": "गृहजातस्तथा क्रीतो लब्धो दायादुपागतः । अनाकालभृतस्तद्वदाधत्तः स्वामिना च यः",
        "ref": "naradeyadharmashartam->७.२४"
    },
    {
        "verse": "मोक्षितो महतश्चर्णात्प्राप्तो युद्धात्पणे जितः । तवाहं इत्युपगतः प्रव्रज्यावसितः कृतः",
        "ref": "naradeyadharmashartam->७.२५"
    },
    {
        "verse": "भक्तदासश्च विज्ञेयस्तथैव वडवाभृतः । विक्रेता चात्मनः शास्त्रे दासाः पञ्चदशा स्मृताः",
        "ref": "naradeyadharmashartam->७.२६"
    },
    {
        "verse": "तत्र पूर्वश्चतुर्वर्गो दासत्वान्न विमुच्यते । प्रसादाद्स्वामिनोऽन्यत्र दास्यं एषां क्रमागतम्",
        "ref": "naradeyadharmashartam->७.२७"
    },
    {
        "verse": "यश्चैषां स्वामिनं कश्चिन्मोक्षयेत्प्राणसंशयात् । दासत्वात्स विमुच्येत पुत्रभागं लभेत च",
        "ref": "naradeyadharmashartam->७.२८"
    },
    {
        "verse": "अनाकालभृतो दास्यान्मुच्यते गोयुगं ददत् । सम्भक्षितं यद्दुर्भिक्षे न तच्छुध्येत कर्मणा",
        "ref": "naradeyadharmashartam->७.२९"
    },
    {
        "verse": "आधत्तोऽपि धनं दत्त्वा स्वामी यद्येनं उद्धरेत् । अथोपगमयेदेनं स विक्रीतादनन्तरः",
        "ref": "naradeyadharmashartam->७.३०"
    },
    {
        "verse": "दत्त्वा तु सोदयं ऋणं ऋणी दास्यात्प्रमुच्यते । कृतकालाभ्युपगमात्कृतकोऽपि विमुच्यते",
        "ref": "naradeyadharmashartam->७.३१"
    },
    {
        "verse": "तवाहं इत्युपगतो युद्धप्राप्तः पणे जितः । प्रतिशीर्षप्रदानेन मुच्यते तुल्यकर्मणा",
        "ref": "naradeyadharmashartam->७.३२"
    },
    {
        "verse": "राज्ञ एव तु दासः स्यात्प्रव्रज्यावसितो नरः । न तस्य प्रतिमोक्षोऽस्ति न विशुद्धिः कथञ्चन",
        "ref": "naradeyadharmashartam->७.३३"
    },
    {
        "verse": "भक्तस्योपेक्षणात्सद्यो भक्तदासः प्रमुच्यते । निग्रहाद्वडवायाश्च मुच्यते वडवाभृतः",
        "ref": "naradeyadharmashartam->७.३४"
    },
    {
        "verse": "विक्रीणीते य आत्मानं स्वतन्त्रः सन्नराधमः । स जघन्यतरस्तेषां नैव दास्यात्प्रमुच्यते",
        "ref": "naradeyadharmashartam->७.३५"
    },
    {
        "verse": "चौरापहृतविक्रीता ये च दासीकृता बलात् । राज्ञा मोक्षयितव्यास्ते दासत्वं तेषु नेष्यते",
        "ref": "naradeyadharmashartam->७.३६"
    },
    {
        "verse": "वर्णानां प्रातिलोम्येन दासत्वं न विधीयते । स्वधर्मत्यागिनोऽन्यत्र दारवद्दासता मता",
        "ref": "naradeyadharmashartam->७.३७"
    },
    {
        "verse": "तवाहं इति चात्मानं योऽस्वतन्त्रः प्रयच्छति । न स तं प्राप्नुयात्कामं पूर्वस्वामी लभेत तम्",
        "ref": "naradeyadharmashartam->७.३८"
    },
    {
        "verse": "अधनास्त्रय एवोक्ता भार्या दासस्तथा सुतः । यत्ते समधिगच्छन्ति यस्य ते तस्य तद्धनम्",
        "ref": "naradeyadharmashartam->७.३९"
    },
    {
        "verse": "स्वदासं इच्छेद्यः कर्तुं अदासं प्रीतमानसः । स्कन्धादादाय तस्यापि भिन्द्यात्कुम्भं सहाम्भसा",
        "ref": "naradeyadharmashartam->७.४०"
    },
    {
        "verse": "अक्षताभिः सपुष्पाभिर्मूर्धन्येनं अवाकिरेत् । अदास इति चोक्त्वा त्रिः प्राङ्मुखं तं अथोत्सृजेत्",
        "ref": "naradeyadharmashartam->७.४१"
    },
    {
        "verse": "ततःप्रभृति वक्तव्यः स्वाम्यनुग्रहपालितः । भोज्यान्नः प्रतिगृह्यश्च भवत्यभिमतश्च सः",
        "ref": "naradeyadharmashartam->७.४२"
    },
    {
        "verse": "वेतनस्यानपाकर्म भृतानां वेतनस्योक्तो दानादानविधिक्रमः । वेतनस्यानपाकर्म तद्विवादपदं स्मृतम्",
        "ref": "naradeyadharmashartam->८.१"
    },
    {
        "verse": "भृताय वेतनं दद्यात्कर्मस्वामी यथाक्रमम् । आदौ मध्येऽवसाने वा कर्मणो यद्विनिश्चितम्",
        "ref": "naradeyadharmashartam->८.२"
    },
    {
        "verse": "भृतावनिश्चितायां तु दशभागं समाप्नुयुः । लाभगोबीजसस्यानां वणिग्गोपकृषीबलाः",
        "ref": "naradeyadharmashartam->८.३"
    },
    {
        "verse": "कर्मोपकरणं चैषां क्रियां प्रति यदाहृतम् । आप्तभावेन कुर्वीत न जिह्मेन समाचरेत्",
        "ref": "naradeyadharmashartam->८.४"
    },
    {
        "verse": "कर्माकुर्वन्प्रतिश्रुत्य कार्यो दत्त्वा भृतिं बलात् । भृतिं गृहीत्वाकुर्वाणो द्विगुणां भृतिं आवहेत्",
        "ref": "naradeyadharmashartam->८.५"
    },
    {
        "verse": "कालेऽपूर्णे त्यजेत्कर्म भृतिनाशोऽस्य चार्हति । स्वामिदोषादपाक्रामन्यावत्कृतं अवाप्नुयात्",
        "ref": "naradeyadharmashartam->८.६"
    },
    {
        "verse": "भृतिषड्भागं आभाष्य पथि युग्यकृतं त्यजन् । अददत्कारयित्वा तु कर्मैवं सोदयां भृतिम्",
        "ref": "naradeyadharmashartam->८.७"
    },
    {
        "verse": "अनयन्भाटयित्वा तु भाण्डवान्यानवाहने । दाप्यो भृतिचतुर्भागं समं अर्धपथे त्यजन्",
        "ref": "naradeyadharmashartam->८.८"
    },
    {
        "verse": "अनयन्वाहकोऽप्येवं भृतिहानिं अवाप्नुयात् । द्विगुणां तु भृतिं दाप्यः प्रस्थाने विघ्नं आचरन्",
        "ref": "naradeyadharmashartam->८.९"
    },
    {
        "verse": "भाण्डं व्यसनं आगच्छेद्यदि वाहकदोषतः । दाप्यो यत्तत्र नष्टं स्याद्दैवराजकृतादृते",
        "ref": "naradeyadharmashartam->८.१०"
    },
    {
        "verse": "गवां शताद्वत्सतरी धेनुः स्याद्द्विशताद्भृतिः । प्रति सम्वत्सरं गोपे सदोहश्चाष्टमेऽहनि",
        "ref": "naradeyadharmashartam->८.११"
    },
    {
        "verse": "उपानयेत्गा गोपाय प्रत्यहं रजनीक्षये । चीऋणाः पीताश्च ता गोपः सायाह्ने प्रत्युपानयेत्",
        "ref": "naradeyadharmashartam->८.१२"
    },
    {
        "verse": "स्याच्चेद्गोव्यसनं गोपो व्यायच्छेत्तत्र शक्तितः । अशक्तस्तूर्णं आगम्य स्वामिने तन्निवेदयेत्",
        "ref": "naradeyadharmashartam->८.१३"
    },
    {
        "verse": "अव्यायच्छन्नविक्रोशन्स्वामिने चानिवेदयन् । वोढुं अर्हति गोपस्तां विनयं चापि राजनि",
        "ref": "naradeyadharmashartam->८.१४"
    },
    {
        "verse": "नष्टविनष्टं कृमिभिः श्वहतं विषमे मृतम् । हीनं पुरुषकारेण गोपायैव निपातयेत्",
        "ref": "naradeyadharmashartam->८.१५"
    },
    {
        "verse": "अजाविके तथारुद्धे वृकैः पाले त्वनायति । यत्प्रसह्य वृको हन्यात्पाले तत्किल्बिषं भवेत्",
        "ref": "naradeyadharmashartam->८.१६"
    },
    {
        "verse": "तासां चैवानिरुद्धानां चरन्तीनां मिथो वने । यां उत्पत्य वृको हन्यान्न पालस्तत्र किल्बिषी",
        "ref": "naradeyadharmashartam->८.१७"
    },
    {
        "verse": "विघुष्य तु हृतं चौरैर्न पालो दातुं अर्हति । यदि देशे च काले च स्वामिनः स्वस्य शंसति",
        "ref": "naradeyadharmashartam->८.१८"
    },
    {
        "verse": "एतेन सर्वपालानां विवादः समुदाहृतः । मृतेषु च विशुद्धिः स्यात्पालस्याङ्कादिदर्शनात्",
        "ref": "naradeyadharmashartam->८.१९"
    },
    {
        "verse": "शुल्कं गृहीत्वा पण्यस्त्री नेच्छन्ती द्विस्तदावहेत् । अप्रयच्छंस्तदा शुल्कं अनुभूय पुमान्स्त्रियम्",
        "ref": "naradeyadharmashartam->८.२०"
    },
    {
        "verse": "अयोनौ क्रमते यस्तु बहुभिर्वापि वासयेत् । शुल्कं अष्टगुणं दाप्यो विनयस्तावदेव च",
        "ref": "naradeyadharmashartam->८.२१"
    },
    {
        "verse": "पराजिरे गृहं कृत्वा स्तोमं दत्त्वा वसेत्तु यः । स तद्गृहीत्वा निर्गच्छेत्तृणकाष्ठेष्टकादिकम्",
        "ref": "naradeyadharmashartam->८.२२"
    },
    {
        "verse": "स्तोमवाहीनि भाण्डानि पूर्णकालान्युपानयेत् । ग्रहीतुराभवेद्भग्नं नष्टं चान्यत्र सम्प्लवात्",
        "ref": "naradeyadharmashartam->८.२३"
    },
    {
        "verse": "अस्वामिविक्रयः निक्षिप्तं वा परद्रव्यं नष्टं लब्ध्वापहृत्य वा । विक्रीयतेऽसमक्षं यद्विज्ञेयोऽस्वामिविक्रयः",
        "ref": "naradeyadharmashartam->९.१"
    },
    {
        "verse": "द्रव्यं अस्वामिविक्रीतं प्राप्य स्वामी समाप्नुयात् । प्रकाशं क्रयतः शुद्धिः क्रेतुः स्तेयं रहः क्रयात्",
        "ref": "naradeyadharmashartam->९.२"
    },
    {
        "verse": "अस्वाम्यनुमताद्दासादसतश्च जनाद्रहः । हीनमूल्यं अवेलायां क्रीणंस्तद्दोषभाग्भवेत्",
        "ref": "naradeyadharmashartam->९.३"
    },
    {
        "verse": "न गूहेतागमं क्रेता शुद्धिस्तस्य तदागमात् । विपर्यये तुल्यदोषः स्तेयदण्डं च सोऽर्हति",
        "ref": "naradeyadharmashartam->९.४"
    },
    {
        "verse": "विक्रेता स्वामिनेऽर्थं च क्रेतुर्मूल्यं च तत्कृतम् । दद्याद्दण्डं तथा राज्ञे विधिरस्वामिविक्रये",
        "ref": "naradeyadharmashartam->९.५"
    },
    {
        "verse": "परेण निहितं लब्ध्वा राजन्युपहरेन्निधिम् । राजगामी निधिः सर्वः सर्वेषां ब्राह्मणादृते",
        "ref": "naradeyadharmashartam->९.६"
    },
    {
        "verse": "ब्राह्मणोऽपि निधिं लब्ध्वा क्षिप्रं राज्ञे निवेदयेत् । तेन दत्तं च भूञ्जीत स्तेनः स्यादनिवेदयन्",
        "ref": "naradeyadharmashartam->९.७"
    },
    {
        "verse": "स्वं अप्यर्थं तथा नष्टं लब्ध्वा राज्ञे निवेदयेत् । गृह्णीयात्तत्र तं शुद्धं अशुद्धं स्यात्ततोऽन्यथा",
        "ref": "naradeyadharmashartam->९.८"
    },
    {
        "verse": "क्रीतानुशयः विक्रीय पण्यं मूल्येन क्रेतुर्यन्न प्रदीयते । विक्रीयासम्प्रदानं तद्विवादपदं उच्यते",
        "ref": "naradeyadharmashartam->१०.१"
    },
    {
        "verse": "लोकेऽस्मिन्द्विविधं द्रव्यं जङ्गमं स्थावरं तथा । क्रयविक्रयधर्मेषु सर्वं तत्पण्यं उच्यते",
        "ref": "naradeyadharmashartam->१०.२"
    },
    {
        "verse": "षड्विधस्तस्य तु बुधैर्दानादानविधिः स्मृतः । गणिमं तुलिमं मेयं क्रियया रूपतः श्रिया",
        "ref": "naradeyadharmashartam->१०.३"
    },
    {
        "verse": "विक्रीय पण्यं मूल्येन क्रेतुर्यो न प्रयच्छति । स्थावरस्य क्षयं दाप्यो जङ्गमस्य क्रियाफलम्",
        "ref": "naradeyadharmashartam->१०.४"
    },
    {
        "verse": "अर्घश्चेदपहीयेत सोदयं पण्यं आवहेत् । स्थायिनां एष नियमो दिग्लाभो दिग्विचारिणाम्",
        "ref": "naradeyadharmashartam->१०.५"
    },
    {
        "verse": "उपहन्येत वा पण्यं दह्येतापह्रियेत वा । विक्रेतुरेव सोऽनर्थो विक्रीयासम्प्रयच्छतः",
        "ref": "naradeyadharmashartam->१०.६"
    },
    {
        "verse": "निर्दोषं दर्शयित्वा तु सदोषं यः प्रयच्छति । मूल्यं तद्द्विगुणं दाप्यो विनयं तावदेव च",
        "ref": "naradeyadharmashartam->१०.७"
    },
    {
        "verse": "तथान्यहस्ते विक्रीय योऽन्यस्मै सम्प्रयच्छति । सोऽपि तद्द्विगुणं दाप्यो विनेयस्तावदेव च",
        "ref": "naradeyadharmashartam->१०.८"
    },
    {
        "verse": "दीयमानं न गृह्णाति क्रीतं पण्यं च यः क्रयी । विक्रीणानस्तदन्यत्र विक्रेता नापराध्नुयात्",
        "ref": "naradeyadharmashartam->१०.९"
    },
    {
        "verse": "दत्तमूल्यस्य पण्यस्य विधिरेष प्रकीर्तितः । अदत्तेऽन्यत्र समयान्न विक्रेतुरतिक्रमः",
        "ref": "naradeyadharmashartam->१०.१०"
    },
    {
        "verse": "लाभार्थे वणिजां सर्व पण्येषु क्रयविक्रयः । स च लाभोऽर्घं आसाद्य महान्भवति वा न वा",
        "ref": "naradeyadharmashartam->१०.११"
    },
    {
        "verse": "तस्माद्देशे च काले च वणिगर्घं पराक्रमेत् । न जिह्मेन प्रवर्तेत श्रेयानेवं वणिक्पथः",
        "ref": "naradeyadharmashartam->१०.१२"
    },
    {
        "verse": "विक्रीयासम्प्रदानम् क्रीत्वा मूल्येन यः पण्यं क्रेता न बहु मन्यते । क्रीत्वानुशय इत्येतद्विवादपदं उच्यते",
        "ref": "naradeyadharmashartam->११.१"
    },
    {
        "verse": "क्रीत्वा मूल्येन यत्पण्यं दुष्क्रीतं मन्यते क्रयी । विक्रेतुः प्रतिदेयं तत्तस्मिन्नेवाह्न्यविक्षतम्",
        "ref": "naradeyadharmashartam->११.२"
    },
    {
        "verse": "द्वितीयेऽह्नि ददत्क्रेता मूल्यात्त्रिंशांशं आवहेत् । द्विगुणं तत्तृतीयेऽह्नि परतः क्रेतुरेव तत्",
        "ref": "naradeyadharmashartam->११.३"
    },
    {
        "verse": "क्रेता पण्यं परीक्षेत प्राक्स्वयं गुणदोषतः । परीक्ष्याभिमतं क्रीतं विक्रेतुर्न भवेत्पुनः",
        "ref": "naradeyadharmashartam->११.४"
    },
    {
        "verse": "त्र्यहाद्दोह्यं परीक्षेत पञ्चाहाद्वाह्यं एव तु । मुक्तावज्रप्रवालानां सप्ताहं स्यात्परीक्षणम्",
        "ref": "naradeyadharmashartam->११.५"
    },
    {
        "verse": "द्विपदां अर्धमासं स्यात्पुंसां तद्द्विगुणं स्त्रियाः । दशाहं सर्वबीजानां एकाहं लोहवाससाम्",
        "ref": "naradeyadharmashartam->११.६"
    },
    {
        "verse": "परिभुक्तं च यद्वासः क्लिष्टरूपं मलीमसम् । सदोषं अपि विक्रीतं विक्रेतुर्न भवेत्पुनः",
        "ref": "naradeyadharmashartam->११.७"
    },
    {
        "verse": "मूल्याष्टभागो हीयेत सकृद्धौतस्य वाससः । द्विः पादस्त्रिस्त्रिभागस्तु चतुःकृत्वोऽर्धं एव च",
        "ref": "naradeyadharmashartam->११.८"
    },
    {
        "verse": "अर्धक्षयात्तु परतः पादांशापचयः क्रमात् । यावत्क्षीणदशं जीर्णं जीर्णस्यानियमः क्षये",
        "ref": "naradeyadharmashartam->११.९"
    },
    {
        "verse": "लोहानां अपि सर्वेषां हेतुरग्निक्रियाविधौ । क्षयः संस्क्रियमाणानां तेषां दृष्टोऽग्निसङ्गमात्",
        "ref": "naradeyadharmashartam->११.१०"
    },
    {
        "verse": "सुवर्णस्य क्षयो नास्ति रजते द्विपलं शतम् । शतं अष्टपलं ज्ञेयं क्षयस्स्यात्त्रपुसीसयोः",
        "ref": "naradeyadharmashartam->११.११"
    },
    {
        "verse": "ताम्रे पञ्चपलं विद्याद्विकारा ये च तन्मयाः । तद्धातूनां अनेकत्वादयसोऽनियमः क्षये",
        "ref": "naradeyadharmashartam->११.१२"
    },
    {
        "verse": "तान्तवस्य च संस्कारे क्षयवृद्धी उदाहृते । सूत्रकार्पासिकोर्णानां वृद्धिर्दशपलं शतम्",
        "ref": "naradeyadharmashartam->११.१३"
    },
    {
        "verse": "स्थूलसूत्रवतां तेषां मध्यानां पञ्चकं शतम् । त्रिपलं तु सुसूक्ष्माणां अन्तःक्षय उदाहृतः",
        "ref": "naradeyadharmashartam->११.१४"
    },
    {
        "verse": "त्रिंशांशो रोमविद्धस्य क्षयः कर्मकृतस्य तु । कौषेयवल्कलानां तु नैव वृद्धिर्न च क्षयः",
        "ref": "naradeyadharmashartam->११.१५"
    },
    {
        "verse": "क्रीत्वा नानुशयं कुर्याद्वणिक्पण्यविचक्षणः । वृद्धिक्षयौ तु जानीयात्पण्यानां आगमं तथा",
        "ref": "naradeyadharmashartam->११.१६"
    },
    {
        "verse": "समयस्यानपाकर्म पाषण्डनैगमादीनां स्थितिः समय उच्यते । समयस्यानपाकर्म तद्विवादपदं स्मृतम्",
        "ref": "naradeyadharmashartam->१२.१"
    },
    {
        "verse": "पाषण्डनैगमश्रेणी पूगव्रातगणादिषु । संरक्षेत्समयं राजा दुर्गे जनपदे तथा",
        "ref": "naradeyadharmashartam->१२.२"
    },
    {
        "verse": "यो धर्मः कर्म यच्चैषां उपस्थानविधिश्च यः । यच्चैषां वृत्त्युपादानं अनुमन्येत तत्तथा",
        "ref": "naradeyadharmashartam->१२.३"
    },
    {
        "verse": "प्रतिकूलं च यद्राज्ञः प्रकृत्यवमतं च यत् । बाधकं च यदर्थानां तत्तेभ्यो विनिवर्तयेत्",
        "ref": "naradeyadharmashartam->१२.४"
    },
    {
        "verse": "मिथः सङ्घातकरणं अहितं शस्त्रधारणम् । परस्परोपघातं च तेषां राजा न मर्षयेत्",
        "ref": "naradeyadharmashartam->१२.५"
    },
    {
        "verse": "पृथग्गणांश्च ये भिन्द्युस्ते विनेया विशेषतः । आवहेयुर्भयं घोरं व्याधिवत्ते ह्युपेक्षिताः",
        "ref": "naradeyadharmashartam->१२.६"
    },
    {
        "verse": "दोषवत्करणं यत्स्यादनाम्नायप्रकल्पितम् । प्रवृत्तं अपि तद्राजा श्रेयस्कामो निवर्तयेत्",
        "ref": "naradeyadharmashartam->१२.७"
    },
    {
        "verse": "क्षेत्रजविवादः सेतुकेदारमर्यादा विकृष्टाकृष्टनिश्चयाः । क्षेत्राधिकारा यत्र स्युर्विवादः क्षेत्रजस्तु सः",
        "ref": "naradeyadharmashartam->१३.१"
    },
    {
        "verse": "क्षेत्रसीमाविरोधेषु सामन्तेभ्यो विनिश्चयः । नगरग्रामगणिनो ये च वृद्धतमा नराः",
        "ref": "naradeyadharmashartam->१३.२"
    },
    {
        "verse": "ग्रामसीमासु च बहिर्ये स्युस्तत्कृषिजीविनः । गोपशाकुनिकव्याधा ये चान्ये वनगोचराः",
        "ref": "naradeyadharmashartam->१३.३"
    },
    {
        "verse": "समुन्नयेयुस्ते सीमां लक्षणैरुपलक्षिताम् । तुषाङ्गारकपालैश्च कुम्भैरायतनैर्द्रुमैः",
        "ref": "naradeyadharmashartam->१३.४"
    },
    {
        "verse": "अभिज्ञातैश्च वल्मीक स्थलनिम्नोन्नतादिभिः । केदाराराममार्गैश्च पुराणैः सेतुभिस्तथा",
        "ref": "naradeyadharmashartam->१३.५"
    },
    {
        "verse": "निम्नगापहृतोत्सृष्ट नष्टचिह्नासु भूमिषु । तत्प्रदेशानुमानाच्च प्रमाणैर्भोगदर्शनैः",
        "ref": "naradeyadharmashartam->१३.६"
    },
    {
        "verse": "अथ चेदनृतं ब्रूयुः सामन्तास्तद्विनिश्चये । सर्वे पृथक्पृथग्दण्ड्या राज्ञा मध्यमसाहसम्",
        "ref": "naradeyadharmashartam->१३.७"
    },
    {
        "verse": "गणवृद्धादयस्त्वन्ये दण्डं दाप्याः पृथक्पृथक् । विनेयाः प्रथमेन स्युः साहसेनानृते स्थिताः",
        "ref": "naradeyadharmashartam->१३.८"
    },
    {
        "verse": "नैकः समुन्नयेत्सीमां नरः प्रत्ययवानपि । गुरुत्वादस्य धर्मस्य क्रियैषा बहुषु स्थिता",
        "ref": "naradeyadharmashartam->१३.९"
    },
    {
        "verse": "एकश्चेदुन्नयेत्सीमां सोपवासः समाहितः । रक्तमाल्याम्बरधरः क्षितिं आरोप्य मूर्धनि",
        "ref": "naradeyadharmashartam->१३.१०"
    },
    {
        "verse": "यदा च न स्युर्ज्ञातारः सीमाया न च लक्षणम् । तदा राजा द्वयोः सीमां उद्धरेदिष्टतः स्वयम्",
        "ref": "naradeyadharmashartam->१३.११"
    },
    {
        "verse": "एतेनैव गृहोद्यान निपानायतनादिषु । विवादविधिराख्यातस्तथा ग्रामान्तरेषु च",
        "ref": "naradeyadharmashartam->१३.१२"
    },
    {
        "verse": "अवस्करस्थलश्वभ्र भ्रमस्यन्दनिकादिभिः । चतुष्पथसुरस्थान रथ्यामार्गान्न रोधयेत्",
        "ref": "naradeyadharmashartam->१३.१३"
    },
    {
        "verse": "परक्षेत्रस्य मध्ये तु सेतुर्न प्रतिषिध्यते । महागुणोऽल्पबाधश्च वृद्धिरिष्टा क्षये सति",
        "ref": "naradeyadharmashartam->१३.१४"
    },
    {
        "verse": "सेतुस्तु द्विदिधो ज्ञेयः खेयो बन्ध्यस्तथैव च । तोयप्रवर्तनान्खेयो बन्ध्यः स्यात्तन्निवर्तनात्",
        "ref": "naradeyadharmashartam->१३.१५"
    },
    {
        "verse": "नान्तरेणोदकं सस्यं नश्येदभ्युदकेन तु । य एवानुदके दोषः स एवाभ्युदके स्मृतः",
        "ref": "naradeyadharmashartam->१३.१६"
    },
    {
        "verse": "पूर्वप्रवृत्तं उत्सन्नं अपृष्ट्वा स्वामिनं तु यः । सेतुं प्रवर्तयेत्कश्चिन्न स तत्फलभाग्भवेत्",
        "ref": "naradeyadharmashartam->१३.१७"
    },
    {
        "verse": "मृते तु स्वामिनि पुनस्तद्वंश्ये वापि मानवे । राजानं आमन्त्र्य ततः प्रकुर्यात्सेतुकर्म तत्",
        "ref": "naradeyadharmashartam->१३.१८"
    },
    {
        "verse": "अतोऽन्यथा क्लेशभाक्स्यान्मृगव्याधानुदर्शनात् । इषवस्तस्य नश्यन्ति यो विद्धं अनुविध्यति",
        "ref": "naradeyadharmashartam->१३.१९"
    },
    {
        "verse": "अशक्तप्रेतनष्टेषु क्षेत्रिकेष्वनिवारितः । क्षेत्रं चेद्विकृषेत्कश्चिदश्नुवीत स तत्फलम्",
        "ref": "naradeyadharmashartam->१३.२०"
    },
    {
        "verse": "विकृष्यमाणे क्षेत्रे चेत्क्षेत्रिकः पुनराव्रजेत् । खिलोपचारं तत्सर्वं दत्त्वा स्वक्षेत्रं आप्नुयात्",
        "ref": "naradeyadharmashartam->१३.२१"
    },
    {
        "verse": "तदष्टभागापचयाद्यावत्सप्त गताः समाः । सम्प्राप्ते त्वष्टमे वर्षे भुक्तं क्षेत्रं लभेत सः",
        "ref": "naradeyadharmashartam->१३.२२"
    },
    {
        "verse": "संवत्सरेणार्धखिलं खिलं तद्वत्सरैस्त्रिभिः । पञ्चवर्षावसन्नं तु स्यात्क्षेत्रं अटवीसमम्",
        "ref": "naradeyadharmashartam->१३.२३"
    },
    {
        "verse": "क्षेत्रं त्रिपुरुषं यत्स्याद्गृहं वा स्यात्क्रमागतम् । राजप्रसादादन्यत्र न तद्भोगः परं नयेत्",
        "ref": "naradeyadharmashartam->१३.२४"
    },
    {
        "verse": "उत्क्रम्य तु वृतिं यत्र सस्यघातो गवादिभिः । पालः शास्यो भवेत्तत्र न चेच्छक्त्या निवारयेत्",
        "ref": "naradeyadharmashartam->१३.२५"
    },
    {
        "verse": "समूलसस्यनाशे तु तत्स्वामी समं आप्नुयात् । वधेन पालो मुच्येत दण्डं स्वामिनि पातयेत्",
        "ref": "naradeyadharmashartam->१३.२६"
    },
    {
        "verse": "गौः प्रसूता दशाहात्च महोक्षाजाविकुञ्जराः । निवार्यास्तु प्रयत्नेन तेषां स्वामी न दण्डभाक्",
        "ref": "naradeyadharmashartam->१३.२७"
    },
    {
        "verse": "माषं गां दापयेद्दण्डं द्वौ माषौ महिषीं तथा । अजाविके सवत्से तु दण्डः स्यादर्धमाषकः",
        "ref": "naradeyadharmashartam->१३.२८"
    },
    {
        "verse": "अदण्ड्या हस्तिनोऽश्वाश्च प्रजापाला हि ते स्मृताः । अदण्ड्या गर्भिणी गौश्च सूतिका चाभिसारिणी",
        "ref": "naradeyadharmashartam->१३.२९"
    },
    {
        "verse": "प्रोक्तस्तु द्विर्निषण्णानां वसन्त्यां तु चतुर्गुणम् । प्रत्यक्षचारकाणां तु चौरदण्डः स्मृटस्तथा",
        "ref": "naradeyadharmashartam->१३.३०"
    },
    {
        "verse": "या नष्टाः पालदोषेण गावः क्षेत्रं समाश्रिताः । न तत्र गोमिनो दण्डः पालस्तं दण्डं अर्हति",
        "ref": "naradeyadharmashartam->१३.३१"
    },
    {
        "verse": "राजग्राहगृहीतो वा वज्राशनिहतोऽपि वा । अथ सर्पेण दष्टो वा गिर्यग्रात्पतितोऽपि वा",
        "ref": "naradeyadharmashartam->१३.३२"
    },
    {
        "verse": "सिंहव्याघ्रहतो वापि व्याधिभिः चैव पातितः । न तत्र दोषः पालस्य न च दोषोऽस्ति गोमिनाम्",
        "ref": "naradeyadharmashartam->१३.३३"
    },
    {
        "verse": "हीयते हीयमाने च वृद्धिहेतुं अतः श्रयेत्",
        "ref": "naradeyadharmashartam->१३.३८"
    },
    {
        "verse": "स्त्रीपुंसयोगः विवाहादिविधिः स्त्रीणां यत्र पुंसां च कीर्त्यते । स्त्रीपुंसयोगनामैतद्विवादपदं उच्यते",
        "ref": "naradeyadharmashartam->१४.१"
    },
    {
        "verse": "स्त्रीपुंसयोस्तु सम्बन्धाद्वरणं प्राग्विधीयते । वरणाद्ग्रहणं पाणेः संस्कारोऽथ द्विलक्षणः",
        "ref": "naradeyadharmashartam->१४.२"
    },
    {
        "verse": "तयोरनियतं प्रोक्तं वरणं दोषदर्शनात् । पाणिग्रहणमन्त्राभ्यां नियतं दारलक्षणम्",
        "ref": "naradeyadharmashartam->१४.३"
    },
    {
        "verse": "ब्राह्मणक्षत्रियविशां शूद्राणां च परिग्रहे । स्वजात्या श्रेयसी भार्या स्वजात्यश्च पतिः स्त्रियाः",
        "ref": "naradeyadharmashartam->१४.४"
    },
    {
        "verse": "ब्राह्मणस्यानुलोम्येन स्त्रियोऽन्यास्तिस्र एव तु । शूद्रायाः प्रातिलोम्येन तथान्ये पतयस्त्रयः",
        "ref": "naradeyadharmashartam->१४.५"
    },
    {
        "verse": "द्वे भार्ये क्षत्रियस्यान्ये वैश्यस्यैका प्रकीर्तिता । वैश्याया द्वौ पती ज्ञेयावेकोऽन्यः क्षत्रियापतिः",
        "ref": "naradeyadharmashartam->१४.६"
    },
    {
        "verse": "आ सप्तमात्पञ्चमाद्वा बन्धुभ्यः पितृमातृताः । अविवाह्याः सगोत्राः स्युः समानप्रवरास्तथा",
        "ref": "naradeyadharmashartam->१४.७"
    },
    {
        "verse": "परीक्ष्यः पुरुषः पुंस्त्वे निजैरेवाङ्गलक्षणैः । पुमांश्चेदविकल्पेन स कन्यां लब्धुं अर्हति",
        "ref": "naradeyadharmashartam->१४.८"
    },
    {
        "verse": "सुबद्धजत्रुजान्वस्थिः सुबद्धांसशिरोधरः । स्थूलघाटस्तनूरुत्वगविलग्नगतिस्वरः",
        "ref": "naradeyadharmashartam->१४.९"
    },
    {
        "verse": "विट्चास्य प्लवते नाप्सु ह्लादि मूत्रं च फेनिलम् । पुमान्स्यांल्लक्षणैरेतैर्विपरीतैस्तु पण्डकः",
        "ref": "naradeyadharmashartam->१४.१०"
    },
    {
        "verse": "चतुर्दशविधः शास्त्रे स तु दृष्टो मनीषिभिः । चिकित्स्यश्चाचिकित्स्यश्च तेषां उक्तो विधिः क्रमात्",
        "ref": "naradeyadharmashartam->१४.११"
    },
    {
        "verse": "निसर्गपण्डो वध्रिश्च पक्षपण्डस्तथैव च । अभिशापाद्गुरो रोगाद्देवक्रोधात्तथैव च",
        "ref": "naradeyadharmashartam->१४.१२"
    },
    {
        "verse": "ईर्ष्यापण्डश्च सेव्यश्च वातरेता मुखेभगः । आक्षिप्तो मोघबीजश्च शालीनोऽन्यपतिस्तथा",
        "ref": "naradeyadharmashartam->१४.१३"
    },
    {
        "verse": "तत्राद्यावप्रतीकरौ पक्षाख्यो मासं आचरेत् । अनुक्रमात्त्रयस्यास्य कालः संवत्सरः स्मृतः",
        "ref": "naradeyadharmashartam->१४.१४"
    },
    {
        "verse": "ईर्ष्यापण्डादयो येऽन्ये चत्वारः समुदाहृताः । सन्त्यक्तव्याः पतितवत्क्षतयोन्या अपि स्त्रियाः",
        "ref": "naradeyadharmashartam->१४.१५"
    },
    {
        "verse": "आक्षिप्तमोघबीजाभ्यां पत्यावप्रतिकर्मणि । पतिरन्यः स्मृतो नार्या वत्सरं सम्प्रतीक्ष्य तु",
        "ref": "naradeyadharmashartam->१४.१६"
    },
    {
        "verse": "शालीनस्यापि धृष्टस्त्री संयोगाद्भज्यते ध्वजः । तं हीनवेगं अन्यस्त्री बालाद्याभिरुपक्रमेत्",
        "ref": "naradeyadharmashartam->१४.१७"
    },
    {
        "verse": "अन्यस्यां यो मनुष्यः स्यादमनुष्यः स्वयोषिति । लभेत सान्यं भर्तारं एतत्कार्यं प्रजापतेः",
        "ref": "naradeyadharmashartam->१४.१८"
    },
    {
        "verse": "अपत्यार्थं स्त्रियः सृष्टाः स्त्री क्षेत्रं बीजिनः प्रजाः । क्षेत्रं बीजवते देयं नाबीजी क्षेत्रं अर्हति",
        "ref": "naradeyadharmashartam->१४.१९"
    },
    {
        "verse": "पिता दद्यात्स्वयं कन्यां भ्राता वानुमते पितुः । मातामहो मातुलश्च सकुल्या बान्धवास्तथा",
        "ref": "naradeyadharmashartam->१४.२०"
    },
    {
        "verse": "माताभावे तु सर्वेषां प्रकृतौ यदि वर्तते । तस्यां अप्रकृतिस्थायां दद्युः कन्यां स्वजातयः",
        "ref": "naradeyadharmashartam->१४.२१"
    },
    {
        "verse": "यदा तु नैव कश्चित्स्यात्कन्या राजानं आव्रजेत् । अनुज्ञया तस्य वरं प्रतीत्य वरयेत्स्वयम्",
        "ref": "naradeyadharmashartam->१४.२२"
    },
    {
        "verse": "सवर्णं अनुरूपं च कुलरूपवयःश्रुतैः । सह धर्मं चरेत्तेन पुत्रांश्चोत्पादयेत्ततः",
        "ref": "naradeyadharmashartam->१४.२३"
    },
    {
        "verse": "प्रतिगृह्य च यः कन्यां नरो देशान्तरं व्रजेत् । त्रीनृतून्समतिक्रम्य कन्यान्यं वरयेद्वरम्",
        "ref": "naradeyadharmashartam->१४.२४"
    },
    {
        "verse": "कन्या नर्तुं उपेक्षेत बान्धवेभ्यो निवेदयेत् । ते चेन्न दद्युस्तां भर्त्रे ते स्युर्भ्रूणहभिः समाः",
        "ref": "naradeyadharmashartam->१४.२५"
    },
    {
        "verse": "यावन्तश्च र्तवस्तस्याः समतीता पतिं विना । तावत्यो भ्रूणहत्याः स्युस्तस्य यो न ददाति ताम्",
        "ref": "naradeyadharmashartam->१४.२६"
    },
    {
        "verse": "अतोऽप्रवृत्ते रजसि कन्यां दद्यात्पिता सकृत् । महदेनः स्पृशेदेनं अन्यथैष विधिः सताम्",
        "ref": "naradeyadharmashartam->१४.२७"
    },
    {
        "verse": "सकृदंशो निपतति सकृत्कन्या प्रदीयते । सकृदाह ददानीति त्रीण्येतानि सकृत्सकृत्",
        "ref": "naradeyadharmashartam->१४.२८"
    },
    {
        "verse": "ब्राह्मादिषु विवाहेषु पञ्चस्वेषु विधिः स्मृतः । गुणापेक्षं भवेद्दानं आसुरादिषु च त्रिषु",
        "ref": "naradeyadharmashartam->१४.२९"
    },
    {
        "verse": "कन्यायां प्राप्तशुल्कायां ज्यायांश्चेद्वर आव्रजेत् । धर्मार्थकामसंयुक्तं वाच्यं तत्रानृतं भवेत्",
        "ref": "naradeyadharmashartam->१४.३०"
    },
    {
        "verse": "नादुष्टां दूषयेत्कन्यां नादुष्टं दूषयेद्वरम् । दोषे तु सति नागः स्यादन्योन्यं त्यजतोस्तयोः",
        "ref": "naradeyadharmashartam->१४.३१"
    },
    {
        "verse": "दत्त्वा न्यायेन यः कन्यां वराय न ददाति ताम् । अदुष्टश्चेद्वरो राज्ञा स दण्ड्यस्तत्र चोरवत्",
        "ref": "naradeyadharmashartam->१४.३२"
    },
    {
        "verse": "यस्तु दोषवतीं कन्यां अनाख्याय प्रयच्छति । तस्य कुर्यान्नृपो दण्डं पूर्वसाहसचोदितम्",
        "ref": "naradeyadharmashartam->१४.३३"
    },
    {
        "verse": "अकन्येति तु यः कन्यां ब्रूयाद्द्वेषेण मानवः । स शतं प्राप्नुयाद्दण्डं तस्या दोषं अदर्शयन्",
        "ref": "naradeyadharmashartam->१४.३४"
    },
    {
        "verse": "प्रतिगृह्य तु यः कन्यां अदुष्टां उत्सृजेद्वरः । विनेयः सोऽप्यकामोऽपि कन्यां तां एव चोद्वहेत्",
        "ref": "naradeyadharmashartam->१४.३५"
    },
    {
        "verse": "दीर्घकुत्सितरोगार्ता व्यङ्गा संसृष्टमैथुना । धृष्टान्यगतभावा च कन्यादोषाः प्रकीर्तिताः",
        "ref": "naradeyadharmashartam->१४.३६"
    },
    {
        "verse": "उन्मत्तः पतितः क्लीबो दुर्भगस्त्यक्तबान्धवः । कन्यादोषौ च यौ पूर्वौ एष दोषगणो वरे",
        "ref": "naradeyadharmashartam->१४.३७"
    },
    {
        "verse": "अष्टौ विवाहा वर्णानां संस्कारार्थं प्रकीर्तिताः । ब्राह्मस्तु प्रथमस्तेषां प्राजापत्यस्तथैव च",
        "ref": "naradeyadharmashartam->१४.३८"
    },
    {
        "verse": "आर्षश्चैवाथ दैवश्च गान्धर्वश्चासुरस्तथा । राक्षसोऽनन्तरस्तस्मात्पैशाचस्त्वष्टमः स्मृतः",
        "ref": "naradeyadharmashartam->१४.३९"
    },
    {
        "verse": "सत्कृत्याहूय कन्यां तु ब्राह्मे दद्याद्त्वलङ्कृताम् । सह धर्मं चरेत्युक्त्वा प्राजापत्यो विधीयते",
        "ref": "naradeyadharmashartam->१४.४०"
    },
    {
        "verse": "वस्त्रगोमिथुने दत्त्वा विवाहस्त्वार्ष उच्यते । अन्तर्वेद्यां तु दैवः स्यादृत्विजे कर्म कुर्वते",
        "ref": "naradeyadharmashartam->१४.४१"
    },
    {
        "verse": "इच्छन्तीं इच्छते प्राहुर्गान्धर्वो नाम पञ्चमम् । विवाहस्त्वासुरो ज्ञेयः शुल्कसंव्यवहारतः",
        "ref": "naradeyadharmashartam->१४.४२"
    },
    {
        "verse": "प्रसह्य हरणादुक्तो विवाहो राक्षसस्तथा । सुप्तमत्तोपगमनात्पैशाचस्त्वष्टमोऽधमः",
        "ref": "naradeyadharmashartam->१४.४३"
    },
    {
        "verse": "एषां तु धर्म्यास्चत्वारो ब्राह्माद्याः समुदाहृताः । साधारणः स्याद्गान्धर्वस्त्रयोऽधर्म्यास्त्वतः परे",
        "ref": "naradeyadharmashartam->१४.४४"
    },
    {
        "verse": "परपूर्वाः स्त्रियस्त्वन्याः सप्त प्रोक्ता यथाक्रमम् । पुनर्भूस्त्रिविधा तासां स्वैरिणी तु चतुर्विधा",
        "ref": "naradeyadharmashartam->१४.४५"
    },
    {
        "verse": "कन्यैवाक्षतयोनिर्या पाणिग्रहणदूषिता । पुनर्भूः प्रथमा सोक्ता पुनः संस्कारं अर्हति",
        "ref": "naradeyadharmashartam->१४.४६"
    },
    {
        "verse": "कौमारं पतिं उत्सृज्य यान्यं पुरुषं आश्रिता । पुनः पत्युर्गृहं यायात्सा द्वितीया प्रकीर्तिता",
        "ref": "naradeyadharmashartam->१४.४७"
    },
    {
        "verse": "असत्सु देवरेषु स्त्री बान्धवैर्या प्रदीयते । सवर्णायासपिण्डाय सा तृतीया प्रकीर्तिता",
        "ref": "naradeyadharmashartam->१४.४८"
    },
    {
        "verse": "स्त्री प्रसूताप्रसूता वा पत्यावेव तु जीवति । कामात्समाश्रयेदन्यं प्रथमा स्वैरिणी तु सा",
        "ref": "naradeyadharmashartam->१४.४९"
    },
    {
        "verse": "मृते भर्तरि या प्राप्तान्देवरानप्यपास्य तु । उपगच्छेत्परं कामात्सा द्वितीया प्रकीर्तिता",
        "ref": "naradeyadharmashartam->१४.५०"
    },
    {
        "verse": "प्राप्ता देशाद्धनक्रीता क्षुत्पिपासातुरा च या । तवाहं इत्युपगता सा तृतीया प्रकीर्तिता",
        "ref": "naradeyadharmashartam->१४.५१"
    },
    {
        "verse": "देशधर्मानपेक्ष्य स्त्री गुरुभिर्या प्रदीयते । उत्पन्नसाहसान्यस्मै सान्त्या वै स्वैरिणी स्मृता",
        "ref": "naradeyadharmashartam->१४.५२"
    },
    {
        "verse": "पुनर्भुवां एष विधिः स्वैरिणीनां च कीर्तितः । पूर्वा पूर्वाजघन्यासां श्रेयसी तूत्तरोत्तरा",
        "ref": "naradeyadharmashartam->१४.५३"
    },
    {
        "verse": "अपत्यं उत्पादयितुस्तासां या शुल्कतो हृता । अशुल्कोपनतायां तु क्षेत्रिकस्यैव तत्फलम्",
        "ref": "naradeyadharmashartam->१४.५४"
    },
    {
        "verse": "क्षेत्रिकस्य यदज्ञातं क्षेत्रे बीजं प्रदीयते । न तत्र बीजिनो भागः क्षेत्रिकस्यैव तद्भवेत्",
        "ref": "naradeyadharmashartam->१४.५५"
    },
    {
        "verse": "ओघवाताहृतं बीजं क्षेत्रे यस्य प्ररोहति । फलभुग्यस्य तत्क्षेत्रं न बीजी फलभाग्भवेत्",
        "ref": "naradeyadharmashartam->१४.५६"
    },
    {
        "verse": "महोक्षो जनयेद्वत्सान्यस्य गोषु व्रजे चरन् । तस्य ते यस्य ता गावो मोघं स्यन्दितं आर्षभम्",
        "ref": "naradeyadharmashartam->१४.५७"
    },
    {
        "verse": "क्षेत्रिकानुमतं बीजं यस्य क्षेत्रे प्रमुच्यते । तदपत्यं द्वयोरेव बीजिक्षेत्रिकयोर्मतम्",
        "ref": "naradeyadharmashartam->१४.५८"
    },
    {
        "verse": "नर्ते क्षेत्रं भवेत्सस्यं न च बीजं विनास्ति तत् । अतोऽपत्यं द्वयोरिष्टं पितुर्मातुश्च धर्मतः",
        "ref": "naradeyadharmashartam->१४.५९"
    },
    {
        "verse": "नाथवत्या परगृहे संयुक्तस्य स्त्रिया सह । दृष्टं सङ्ग्रहणं तज्ज्ञैर्नागतायाः स्वयं गृहे",
        "ref": "naradeyadharmashartam->१४.६०"
    },
    {
        "verse": "प्रदुष्टत्यक्तदारस्य क्लीबस्य क्षमकस्य च । स्वेच्छयोपेयुषो दारान्न दोषः साहसो भवेत्",
        "ref": "naradeyadharmashartam->१४.६१"
    },
    {
        "verse": "परस्त्रिया सहाकालेऽदेशे वा भवतो मिथः । स्थानसम्भाषणामोदास्त्रयः सङ्ग्रहणक्रमाः",
        "ref": "naradeyadharmashartam->१४.६२"
    },
    {
        "verse": "नदीनां सङ्गमे तीर्थेष्वारामेषु वनेषु च । स्त्री पुमांश्च समेयातां ग्राह्यं सङ्ग्रहणं भवेत्",
        "ref": "naradeyadharmashartam->१४.६३"
    },
    {
        "verse": "दूतीप्रस्थापनैश्चैव लेखासम्प्रेषणैरपि । अन्यैरपि व्यभिचारैः सर्वं सङ्ग्रहणं स्मृतम्",
        "ref": "naradeyadharmashartam->१४.६४"
    },
    {
        "verse": "स्त्रियं स्पृशेददेशे यः स्पृष्टो वा मर्शयेत्तथा । परस्परस्यानुमते तच्च सङ्ग्रहणं भवेत्",
        "ref": "naradeyadharmashartam->१४.६५"
    },
    {
        "verse": "भक्षैर्वा यदि वा भोज्यैर्वस्त्रैर्माल्यैस्तथैव च । सम्प्रेष्यमानैर्गन्धैश्च सर्वं सङ्ग्रहणं स्मृतम्",
        "ref": "naradeyadharmashartam->१४.६६"
    },
    {
        "verse": "दर्पाद्वा यदि वा मोहाच्छ्लाघया वा स्वयं वदेत् । ममेयं भुक्तपूर्वेति सर्वं सङ्ग्रहणं स्मृतम्",
        "ref": "naradeyadharmashartam->१४.६७"
    },
    {
        "verse": "पाणौ यश्च निगृह्णीयद्वेण्यां वस्त्रान्तरेऽपि वा । तिष्ठ तिष्ठेति वा ब्रुयात्सर्वं सङ्ग्रहणं स्मृतम्",
        "ref": "naradeyadharmashartam->१४.६८"
    },
    {
        "verse": "स्वजात्यतिक्रमे पुंसां उक्तं उत्तमसाहसम् । विपर्यये मध्यमस्तु प्रातिलोमे प्रमापणम्",
        "ref": "naradeyadharmashartam->१४.६९"
    },
    {
        "verse": "कन्यायां असकामायां द्व्याङ्गुलस्यावकर्तनम् । उत्तमायां वधस्त्वेव सर्वस्वहरणं तथा",
        "ref": "naradeyadharmashartam->१४.७०"
    },
    {
        "verse": "सकामायां तु कन्यायां सवर्णे नास्त्यतिक्रमः । किन्त्वलङ्कृत्य सत्कृत्य स एवैनां समुद्वहेत्",
        "ref": "naradeyadharmashartam->१४.७१"
    },
    {
        "verse": "माता मातृष्वसा श्वश्रूर्मातुलानी पितृष्वसा । पितृव्यसखिशिष्यस्त्री भगिनी तत्सखी स्नुषा",
        "ref": "naradeyadharmashartam->१४.७२"
    },
    {
        "verse": "दुहिताचार्यभार्या च सगोत्रा शरणागता । राज्ञी प्रव्रजिता धात्री साध्वी वर्णोत्तमा च या",
        "ref": "naradeyadharmashartam->१४.७३"
    },
    {
        "verse": "आसां अन्यतमां गत्वा गुरुतल्पग उच्यते । शिश्नस्योत्कर्तनं दण्डो नान्यस्तत्र विधीयते",
        "ref": "naradeyadharmashartam->१४.७४"
    },
    {
        "verse": "पशुयोन्यां अतिक्रामन्विनेयः स दमं शतम् । मध्यमं साहसं गोषु तदेवान्त्यावसायिषु",
        "ref": "naradeyadharmashartam->१४.७५"
    },
    {
        "verse": "अगम्यागामिनः शास्ति दण्डो राज्ञा प्रचोदितः । प्रायश्चित्तविधावत्र प्रायश्चित्तं विशोधनम्",
        "ref": "naradeyadharmashartam->१४.७६"
    },
    {
        "verse": "स्वैरिण्यब्राह्मणी वेश्या दासी निष्कासिनी च या । गम्याः स्युरानुलोम्येन स्त्रियो न प्रतिलोमतः",
        "ref": "naradeyadharmashartam->१४.७७"
    },
    {
        "verse": "आस्वेव तु भुजिष्यासु दोषः स्यात्परदारवत् । गम्या अपि हि नोपेयास्ताश्चेदन्यपरिग्रहाः",
        "ref": "naradeyadharmashartam->१४.७८"
    },
    {
        "verse": "अनुत्पन्नप्रजायास्तु पतिः प्रेयाद्यदि स्त्रियाः । नियुक्ता गुरुभिर्गच्छेद्देवरं पुत्रकाम्यया",
        "ref": "naradeyadharmashartam->१४.७९"
    },
    {
        "verse": "स च तां प्रतिपद्येत तथैवा पुत्रजन्मतः । पुत्रे जाते निवर्तेत विप्लवः स्यादतोऽन्यथा",
        "ref": "naradeyadharmashartam->१४.८०"
    },
    {
        "verse": "घृतेनाभ्यज्य गात्राणि तैलेनाविकृतेन वा । मुखान्मुखं परिहरन्गात्रैर्गात्राण्यसंस्पृशन्",
        "ref": "naradeyadharmashartam->१४.८१"
    },
    {
        "verse": "स्त्रियं पुत्रवतीं वन्ध्यां नीरजस्कां अनिच्छन्तीम् । न गच्छेद्गर्भिणीं निन्द्यां अनियुक्तां च बन्धुभिः",
        "ref": "naradeyadharmashartam->१४.८२"
    },
    {
        "verse": "अनियुक्ता तु या नारी देवराज्जनयेत्सुतम् । जारजातं अरिक्थीयं तं आहुर्धर्मवादिनः",
        "ref": "naradeyadharmashartam->१४.८३"
    },
    {
        "verse": "तथानियुक्तो भार्यायां यवीयाञ् ज्यायसो व्रजेत् । यवीयसो वा यो ज्यायानुभौ तौ गुरुतल्पगौ",
        "ref": "naradeyadharmashartam->१४.८४"
    },
    {
        "verse": "कुले तदवशेषे तु सन्तानार्थं न कामतः । नियुक्तो गुरुभिर्गच्छेद्भ्रातृभार्यां यवीयसः",
        "ref": "naradeyadharmashartam->१४.८५"
    },
    {
        "verse": "अविद्यमाने तु गुरौ राज्ञो वाच्यः कुलक्षयः । ततस्तद्वचनाद्गच्छेदनुशिष्य स्त्रिया सह",
        "ref": "naradeyadharmashartam->१४.८६"
    },
    {
        "verse": "पूर्वोक्तेनैव विधिना स्नातां पुंसवने शुचिः । सकृदा गर्भाधानाद्वा कृते गर्भे स्नुषैव सा",
        "ref": "naradeyadharmashartam->१४.८७"
    },
    {
        "verse": "अतोऽन्यथा वर्तमानः पुमान्स्त्री वापि कामतः । विनेयौ सुभृशं राज्ञा किल्बिषी स्यादनिग्रहात्",
        "ref": "naradeyadharmashartam->१४.८८"
    },
    {
        "verse": "ईर्ष्यासूयसमुत्थे तु संरम्भे रागहेतुके । दम्पती विवदेयातां न ज्ञातिषु न राजनि",
        "ref": "naradeyadharmashartam->१४.८९"
    },
    {
        "verse": "अन्योन्यं त्यजतोर्नागः स्यादन्योन्यविरुद्धयोः । स्त्रीपुंसयोर्निगूढाया व्यभिचारादृते स्त्रियाः",
        "ref": "naradeyadharmashartam->१४.९०"
    },
    {
        "verse": "व्यभिचारे स्त्रिया मौण्ड्यं अधःशयनं एव च । कदन्नं वा कुवासश्च कर्म चावस्करोञ्झनम्",
        "ref": "naradeyadharmashartam->१४.९१"
    },
    {
        "verse": "स्त्रीधनभ्रष्टसर्वस्वां गर्भविस्रंसिनीं तथा । भर्तुश्च वधं इच्छन्तीं स्त्रियं निर्वासयेद्गृहात्",
        "ref": "naradeyadharmashartam->१४.९२"
    },
    {
        "verse": "अनर्थशीलां सततं तथैवाप्रियवादिनीम् । पूर्वाशिनीं च या भर्तुः स्त्रियं निर्वासयेद्बुधः",
        "ref": "naradeyadharmashartam->१४.९३"
    },
    {
        "verse": "वन्ध्यां स्त्रीजननीं निन्द्यां प्रतिकुलां च सर्वदा । कामतो नाभिनन्देत कुर्वन्नेवं स दोषभाक्",
        "ref": "naradeyadharmashartam->१४.९४"
    },
    {
        "verse": "अनुकूलां अवाग्दुष्टां दक्षां साध्वीं प्रजावतीम् । त्यजन्भार्यां अवस्थाप्यो राज्ञा दण्डेन भूयसा",
        "ref": "naradeyadharmashartam->१४.९५"
    },
    {
        "verse": "अज्ञातदोषेणोढा या निर्गता नान्यं आश्रिता । बन्धुभिः सा नियोक्तव्या निर्बन्धुः स्वयं आश्रयेत्",
        "ref": "naradeyadharmashartam->१४.९६"
    },
    {
        "verse": "नष्टे मृते प्रव्रजिते क्लीबे च पतिते पतौ । पञ्चस्वापत्सु नारीणां पतिरन्यो विधीयते",
        "ref": "naradeyadharmashartam->१४.९७"
    },
    {
        "verse": "अष्टौ वर्षाण्युदीक्षेत ब्राह्मणी प्रोषितं पतिम् । अप्रसूता तु चत्वारि परतोऽन्यं समाश्रयेत्",
        "ref": "naradeyadharmashartam->१४.९८"
    },
    {
        "verse": "क्षत्रिया षट्समास्तिष्ठेदप्रसूता समात्रयम् । वैश्या प्रसूता चत्वारि द्वे समे त्वितरा वसेत्",
        "ref": "naradeyadharmashartam->१४.९९"
    },
    {
        "verse": "न शूद्रायाः स्मृतः कालो न च धर्मव्यतिक्रमः । विशेषतोऽप्रसूतायाः संवत्सरपरा स्थितिः",
        "ref": "naradeyadharmashartam->१४.१००"
    },
    {
        "verse": "अप्रवृत्तौ स्मृतः धर्म एष प्रोषितयोषिताम् । जीवति श्रूयमाणे तु स्यादेष द्विगुणो विधिः",
        "ref": "naradeyadharmashartam->१४.१०१"
    },
    {
        "verse": "प्रजाप्रवृत्तौ भूतानां सृष्टिरेषा प्रजापतेः । अतोऽन्यगमने स्त्रीणां एवं दोषो न विद्यते",
        "ref": "naradeyadharmashartam->१४.१०२"
    },
    {
        "verse": "आनुलोम्येन वर्णानां यज्जन्म स विधिः स्मृतः । प्रातिलोम्येन यज्जन्म स ज्ञेयो वर्णसङ्करः",
        "ref": "naradeyadharmashartam->१४.१०३"
    },
    {
        "verse": "अनन्तरः स्मृतः पुत्रः पुत्र एकान्तरस्तथा । द्व्यन्तरश्चानुलोम्येन तथैव प्रतिलोमतः",
        "ref": "naradeyadharmashartam->१४.१०४"
    },
    {
        "verse": "उग्रः पारशवश्चैव निषादश्चानुलोमतः । उत्तमेभ्यस्त्रयस्त्रिभ्यः शूद्रापुत्राः प्रकीर्तिताः",
        "ref": "naradeyadharmashartam->१४.१०५"
    },
    {
        "verse": "ब्राह्मण्या अपि चाण्डाल सूतवैदेहका अपि । अपरेभ्यस्त्रयस्त्रिभ्या विज्ञेयः प्रतिलोमतः",
        "ref": "naradeyadharmashartam->१४.१०६"
    },
    {
        "verse": "अम्बष्ठो मागधश्चैव क्षत्ता च क्षत्रियासुताः । आनुलोम्येन तत्रैको द्वौ ज्ञेयौ प्रतिलोमतः",
        "ref": "naradeyadharmashartam->१४.१०७"
    },
    {
        "verse": "वैश्यापुत्रास्तु दौष्षन्त यवनायोगवा अपि । प्रातिलोम्येन यत्रैको द्वौ ज्ञेयौ चानुलोमजौ",
        "ref": "naradeyadharmashartam->१४.१०८"
    },
    {
        "verse": "सूताद्याः प्रतिलोमास्तु ये जातिप्रतिलोमजाः । ते सङ्कराः श्वपाकाद्यास्तेषां त्रिः सप्तको गणः",
        "ref": "naradeyadharmashartam->१४.१०९"
    },
    {
        "verse": "सवर्णो ब्राह्मणीपुत्रः क्षत्रियायां अनन्तरः । अम्बष्ठोग्रौ तथा पुत्रावेवं क्षत्रियवैश्ययोः",
        "ref": "naradeyadharmashartam->१४.११०"
    },
    {
        "verse": "एकान्तरस्तु दौष्षन्तो वैश्यायां ब्राह्मणात्सुतः । शूद्रायां क्षत्रियात्तद्वन्निषादो नाम जायते",
        "ref": "naradeyadharmashartam->१४.१११"
    },
    {
        "verse": "शूद्रा पारशवं सूते ब्राह्मणादुत्तरं सुतम् । आनुलोम्येन वर्णानां पुत्रा ह्येते प्रकीर्तिताः",
        "ref": "naradeyadharmashartam->१४.११२"
    },
    {
        "verse": "सूतश्च मागधश्चैव पुत्रावायोगवस्तथा । प्रातिलोम्येन वर्णानां तद्वदेतेऽप्यनन्तराः",
        "ref": "naradeyadharmashartam->१४.११३"
    },
    {
        "verse": "अनन्तरः स्मृतः सूतो ब्राह्मण्यां क्षत्रियात्सुतः । मागधायोगवौ तद्वद्द्वी पुत्रौ वैश्यशूद्रयोः",
        "ref": "naradeyadharmashartam->१४.११४"
    },
    {
        "verse": "ब्राह्मण्येकान्तरं वैश्यात्सूते वैदेहकं सुतम् । क्षत्तारं क्षत्रिया शूद्रात्पुत्रं एकान्तरं तथा",
        "ref": "naradeyadharmashartam->१४.११५"
    },
    {
        "verse": "द्व्यन्तरः प्रातिलोम्येन पापिष्ठः सति सङ्करे । चाण्डालो जायते शूद्राद्ब्राह्मणी यत्र मुह्यति",
        "ref": "naradeyadharmashartam->१४.११६"
    },
    {
        "verse": "राज्ञा परीक्ष्यं न यथा जायते वर्णसङ्करः । तस्माद्राज्ञा विशेषेण त्रयी रक्ष्या तु सङ्करात्",
        "ref": "naradeyadharmashartam->१४.११७"
    },
    {
        "verse": "दायभागः विभागोऽर्थस्य पित्र्यस्य पुत्रैर्यत्र प्रकल्प्यते । दायभाग इति प्रोक्तं तद्विवादपदं बुधैः",
        "ref": "naradeyadharmashartam->१५.१"
    },
    {
        "verse": "पितर्यूर्ध्वं मृते पुत्रा विभजेयुर्धनं पितुः । मातुर्दुहितरोऽभावे दुहितारं तदन्वयः",
        "ref": "naradeyadharmashartam->१५.२"
    },
    {
        "verse": "मातुर्निवृत्ते रजसि प्रत्तासु भगिनीषु च । निरष्टे वाप्यमरणे पितर्युपरतस्पृहे",
        "ref": "naradeyadharmashartam->१५.३"
    },
    {
        "verse": "पितैव वा स्वयं पुत्रान्विभजेद्वयसि स्थितः । ज्येष्ठं श्रेष्ठविभागेन यथा वास्य मतिर्भवेत्",
        "ref": "naradeyadharmashartam->१५.४"
    },
    {
        "verse": "बिभृयाद्वेच्छतः सर्वाञ् ज्येष्ठो भ्राता यथा पिता । भ्राता शक्तः कनिष्ठो वा शक्त्यपेक्षः कुले क्रिया",
        "ref": "naradeyadharmashartam->१५.५"
    },
    {
        "verse": "शौर्यभार्याधने हित्वा यच्च विद्याधनं भवेत् । त्रीण्येतान्यविभाज्यानि प्रसादो यश्च पैतृकः",
        "ref": "naradeyadharmashartam->१५.६"
    },
    {
        "verse": "मात्रा च स्वधनं दत्तं यस्मै स्यात्प्रीतिपूर्वकम् । तस्याप्येष विधिर्दृष्टो मातापीष्टे यथा पिता",
        "ref": "naradeyadharmashartam->१५.७"
    },
    {
        "verse": "अध्यग्न्यध्यावहनिकं भर्तृदायस्तथैव च । भ्रातृमातृपितृभ्यश्च षड्विधं स्त्रीधनं स्मृतम्",
        "ref": "naradeyadharmashartam->१५.८"
    },
    {
        "verse": "स्त्रीधनं तदपत्यानां भर्तृगाम्यप्रजासु च । ब्राह्मादिषु चतुःष्वाहुः पितृगामीतरेषु तु",
        "ref": "naradeyadharmashartam->१५.९"
    },
    {
        "verse": "कुटुम्बं बिभृयाद्भ्रातुर्यो विद्यां अधिगच्छतः । भागं विद्याधनात्तस्मात्स लभेताश्रुतोऽपि सन्",
        "ref": "naradeyadharmashartam->१५.१०"
    },
    {
        "verse": "वैद्योऽवैद्याय नाकामो दद्यादंशं स्वतो धनात् । पितृद्रव्यं तदाश्रित्य न चेत्तेन तदाहृतम्",
        "ref": "naradeyadharmashartam->१५.११"
    },
    {
        "verse": "द्वावांशौ प्रतिपद्येत विभजन्नात्मनः पिता । समांशभागिनी माता पुत्राणां स्यान्मृते पतौ",
        "ref": "naradeyadharmashartam->१५.१२"
    },
    {
        "verse": "ज्येष्ठायांशोऽधिको देयः ज्येष्ठाय तु वरः स्मृतः । समांशभाजः शेषाः स्युरप्रत्ता भगिनी तथा",
        "ref": "naradeyadharmashartam->१५.१३"
    },
    {
        "verse": "क्षेत्रजेष्वपि पुत्रेषु तद्वज्जातेषु धर्मतः । वर्णावरेष्वंशहानिरूढाजातेष्वनुक्रमात्",
        "ref": "naradeyadharmashartam->१५.१४"
    },
    {
        "verse": "पित्रैव तु विभक्ता ये हीनाधिकसमैर्धनैः । तेषां स एव धर्मः स्यात्सर्वस्य हि पिता प्रभुः",
        "ref": "naradeyadharmashartam->१५.१५"
    },
    {
        "verse": "कानीनश्च सहोढश्च गूढायां यश्च जायते । तेषां वोढापिता ज्ञेयस्ते च भागहराः स्मृताः",
        "ref": "naradeyadharmashartam->१५.१६"
    },
    {
        "verse": "अज्ञातपितृको यश्च कानीनोऽनूढमातृकः । मातामहाय दद्यात्स पिण्डं रिक्थं हरेत च",
        "ref": "naradeyadharmashartam->१५.१७"
    },
    {
        "verse": "जाता ये त्वनियुक्तायां एकेन बहुभिस्तथा । अरिक्थभाजस्ते सर्वे बीजिनां एव ते सुताः",
        "ref": "naradeyadharmashartam->१५.१८"
    },
    {
        "verse": "दद्युस्ते बीजिने पिण्डं माता चेच्छुल्कतो हृता । अशुल्कोपगतायां तु पिण्डदा वोढुरेव ते",
        "ref": "naradeyadharmashartam->१५.१९"
    },
    {
        "verse": "पितृद्विट्पतितः पण्डो यश्च स्यादौपपातिकः । औरसा अपि नैतेऽंशं लभेरन्क्षेत्रजाः कुतः",
        "ref": "naradeyadharmashartam->१५.२०"
    },
    {
        "verse": "दीर्घतीव्रामयग्रस्ता जडोन्मत्तान्धपङ्गवः । भर्तव्याः स्युः कुले चैते तत्पुत्रास्त्वंशभागिनः",
        "ref": "naradeyadharmashartam->१५.२१"
    },
    {
        "verse": "द्विरामुष्यायणा दद्युर्द्वाभ्यां पिण्डोदके पृथक् । रिक्थादर्धांशं आदद्युर्बीजिक्षेत्रिकयोस्तथा",
        "ref": "naradeyadharmashartam->१५.२२"
    },
    {
        "verse": "संसृष्टिनां तु यो भागस्तेषां एव स इष्यते । अतोऽन्यथांशभाजो हि निर्बीजिष्वितरानियात्",
        "ref": "naradeyadharmashartam->१५.२३"
    },
    {
        "verse": "भ्रातां अप्रजः प्रेयात्कश्चिच्चेत्प्रव्रजेत्तु वा । विभजेयुर्धनं तस्य शेषास्तु स्त्रीधनं विना",
        "ref": "naradeyadharmashartam->१५.२४"
    },
    {
        "verse": "भरणं चास्य कुर्वीरन्स्त्रीणां आ जीवितक्षयात् । रक्षन्ति शय्यां भर्तुश्चेदाच्छिन्द्युरितरासु तु",
        "ref": "naradeyadharmashartam->१५.२५"
    },
    {
        "verse": "स्याद्यस्य दुहिता तस्याः पित्रंशो भरणे मतः । आ संस्काराद्भजेदेनां परतो बिभृयात्पतिः",
        "ref": "naradeyadharmashartam->१५.२६"
    },
    {
        "verse": "मृते भर्तर्यपुत्रायाः पतिपक्षः प्रभुः स्त्रियाः । विनियोगात्मरक्षासु भरणे च स ईश्वरः",
        "ref": "naradeyadharmashartam->१५.२७"
    },
    {
        "verse": "परिक्षीणे पतिकुले निर्मणुष्ये निराश्रये । तत्सपिण्डेषु वासत्सु पितृपक्षः प्रभुः स्त्रियाः",
        "ref": "naradeyadharmashartam->१५.२८"
    },
    {
        "verse": "पक्षद्वयावसाने तु राजा भर्ता स्मृतः स्त्रियाः । स तस्या भरणं कुर्यान्निगृह्णीयात्पथश्च्युताम्",
        "ref": "naradeyadharmashartam->१५.२९"
    },
    {
        "verse": "स्वातन्त्र्याद्विप्रणश्यन्ति कुले जाता अपि स्त्रियः । अस्वातन्त्र्यं अतस्तासां प्रजापतिरकल्पयत्",
        "ref": "naradeyadharmashartam->१५.३०"
    },
    {
        "verse": "पिता रक्षति कौमारे भर्ता रक्षति यौवने । पुत्रा रक्षन्ति वैधव्ये न स्त्री स्वातन्त्र्यं अर्हति",
        "ref": "naradeyadharmashartam->१५.३१"
    },
    {
        "verse": "यच्छिष्टं पितृदायेभ्यो दत्त्व र्णं पैतृकं च यत् । भ्रातृभिस्तद्विभक्तव्यं ऋणी न स्याद्यथा पिता",
        "ref": "naradeyadharmashartam->१५.३२"
    },
    {
        "verse": "येषां च न कृताः पित्रा संस्कारविधयः क्रमात् । कर्तव्या भ्रातृभिस्तेषां पैतृकादेव ते धनात्",
        "ref": "naradeyadharmashartam->१५.३३"
    },
    {
        "verse": "अविद्यमाने पित्र्येऽर्थे स्वांशादुद्धृत्य वा पुनः । अवश्यकार्याः संस्कारा भ्रातरं पूर्वसंस्कृतैः",
        "ref": "naradeyadharmashartam->१५.३४"
    },
    {
        "verse": "कुटुम्बार्थेषु चोद्युक्तस्तत्कार्यं कुरुते च यः । स भ्रातृभिर्बृंहणीयो ग्रासाछादनवाहनैः",
        "ref": "naradeyadharmashartam->१५.३५"
    },
    {
        "verse": "विभागधर्मसन्देहे दायादानां विनिर्णये । ज्ञातिभिर्भागलेख्यैश्च पृथक्कार्यप्रवर्तनात्",
        "ref": "naradeyadharmashartam->१५.३६"
    },
    {
        "verse": "भ्रातां अविभक्तानां एको धर्मः प्रवर्तते । विभागे सति धर्मोऽपि भवेदेषां पृथक्पृथक्",
        "ref": "naradeyadharmashartam->१५.३७"
    },
    {
        "verse": "दानग्रहणपश्वन्न गृहक्षेत्रपरिग्रहाः । विभक्तानां पृथग्ज्ञेयाः पाकधर्मागमव्ययाः",
        "ref": "naradeyadharmashartam->१५.३८"
    },
    {
        "verse": "साक्षित्वं प्रातिभाव्यं च दानं ग्रहणं एव च । विभक्ता भ्रातरः कूर्युर्नाविभक्ता परस्परम्",
        "ref": "naradeyadharmashartam->१५.३९"
    },
    {
        "verse": "येषां एताः क्रिया लोके प्रवर्तन्ते स्वरिक्थिनाम् । विभक्तानवगच्छेयुर्लेख्यं अप्यन्तरेण तान्",
        "ref": "naradeyadharmashartam->१५.४०"
    },
    {
        "verse": "यद्येकजाता बहवः पृथग्धर्माः पृथक्क्रियाः । पृथक्कर्मगुणोपेता न ते कृत्येषु सम्मताः",
        "ref": "naradeyadharmashartam->१५.४१"
    },
    {
        "verse": "स्वान्भागान्यदि दद्युस्ते विक्रीणीरन्नथापि वा । कुर्युर्यथेष्टं तत्सर्वं ईशन्ते स्वधनस्य ते",
        "ref": "naradeyadharmashartam->१५.४२"
    },
    {
        "verse": "औरसः क्षेत्रजश्चैव पुत्रिकापुत्र एव च । कानीनश्च सहोढश्च गूढोत्पन्नस्तथैव च",
        "ref": "naradeyadharmashartam->१५.४३"
    },
    {
        "verse": "पौनर्भवोऽपविद्धश्च लब्धः क्रीतः कृतस्तथा । स्वयं चोपगतः पुत्रा द्वादशैत उदाहृताः",
        "ref": "naradeyadharmashartam->१५.४४"
    },
    {
        "verse": "तेषां षड्बन्धुदायादाः षडदायादबान्धवाः । पूर्वः पूर्वः स्मृतः श्रेयाज्जघन्यो यो य उत्तरः",
        "ref": "naradeyadharmashartam->१५.४५"
    },
    {
        "verse": "क्रमाद्ध्येते प्रपद्येरन्मृते पितरि तद्धनम् । ज्यायसो ज्यायसोऽभावे जघन्यस्तदवाप्नुयात्",
        "ref": "naradeyadharmashartam->१५.४६"
    },
    {
        "verse": "पुत्राभावे तु दुहिता तुल्यसन्तानदर्शनात् । पुत्रश्च दुहिता चोक्तौ पितुः सन्तानकारकौ",
        "ref": "naradeyadharmashartam->१५.४७"
    },
    {
        "verse": "अभावे तु दुहितॄणां सकुल्या बान्धवास्ततः । ततः सजात्याः सर्वेषां अभावे राजगामि तत्",
        "ref": "naradeyadharmashartam->१५.४८"
    },
    {
        "verse": "अन्यत्र ब्राह्मणात्किन्तु राजा धर्मपरायणः । स स्त्रीणां जीवनं दद्यादेष दायविधिः स्मृतः",
        "ref": "naradeyadharmashartam->१५.४९"
    },
    {
        "verse": "साहसम् सहसा क्रियते कर्म यत्किञ्चिद्बलदर्पितैः । तत्साहसं इति प्रोक्तं सहो बलं इहोच्यते",
        "ref": "naradeyadharmashartam->१६.१"
    },
    {
        "verse": "तत्पुनस्त्रिविधं ज्ञेयं प्रथमं मध्यमं तथा । उत्तमं चेति शास्त्रेषु तस्योक्तं लक्षणं पृथक्",
        "ref": "naradeyadharmashartam->१६.२"
    },
    {
        "verse": "फलमूलोदकादीनां क्षेत्रोपकरणस्य च । भङ्गाक्षेपोपमर्दाद्यैः प्रथमं साहसं स्मृतम्",
        "ref": "naradeyadharmashartam->१६.३"
    },
    {
        "verse": "वासःपश्वन्नपानानां गृहोपकरणस्य च । एतेनैव प्रकारेण मध्यमं साहसं स्मृतम्",
        "ref": "naradeyadharmashartam->१६.४"
    },
    {
        "verse": "व्यापादो विषशस्त्राद्यैः परदारप्रधर्षणम् । प्राणोपरोधि यच्चान्यदुक्तं उत्तमसाहसम्",
        "ref": "naradeyadharmashartam->१६.५"
    },
    {
        "verse": "तस्य दण्डः क्रियापेक्षः प्रथमस्य शतावरः । मध्यमस्य तु शास्त्रज्ञैर्ज्ञेयः पञ्चशतावरः",
        "ref": "naradeyadharmashartam->१६.६"
    },
    {
        "verse": "वधः सर्वस्वहरणं पुरान्निर्वासनाङ्कने । तदङ्गच्छेद इत्युक्तो दण्ड उत्तमसाहसे",
        "ref": "naradeyadharmashartam->१६.७"
    },
    {
        "verse": "अविशेषेण सर्वेषां एष दण्डविधिः स्मृतः । वधादृते ब्राह्मणस्य न वधं ब्राह्मणोऽर्हति",
        "ref": "naradeyadharmashartam->१६.८"
    },
    {
        "verse": "शिरसो मुण्डनं दण्डस्तस्य निर्वासनं पुरात् । ललाटे चाभिशस्ताङ्कः प्रयाणं गर्दभेन च",
        "ref": "naradeyadharmashartam->१६.९"
    },
    {
        "verse": "स्यातां संव्यवहार्यौ तौ धृतदण्डौ तु पूर्वयोः । धृतदण्डोऽप्यसम्भोज्यो ज्ञेय उत्तमसाहसे",
        "ref": "naradeyadharmashartam->१६.१०"
    },
    {
        "verse": "तस्यैव भेदः स्तेयं स्याद्विशेषस्तत्र चोच्यते । अतिसाहसं आक्रम्य स्तेयं आहुश्छलेन तु",
        "ref": "naradeyadharmashartam->१६.११"
    },
    {
        "verse": "तदपि त्रिविधं प्रोक्तं द्रव्यापेक्षं मनीषिभिः । क्षुद्रमध्योत्तमानां तु द्रव्याणां अपकर्षणात्",
        "ref": "naradeyadharmashartam->१६.१२"
    },
    {
        "verse": "मृद्भाण्डासनखट्वास्थि दारुचर्मतृणादि यत् । शमीधान्यमुद्गादीनि क्षुद्रद्रव्यं उदाहृतम्",
        "ref": "naradeyadharmashartam->१६.१३"
    },
    {
        "verse": "वासः कौशेयवर्जं च गोवर्जं पशवस्तथा । हिरण्यवर्जं लोहं च मध्यं व्रीहियवा अपि",
        "ref": "naradeyadharmashartam->१६.१४"
    },
    {
        "verse": "हिरण्यरत्नकौशेय स्त्रीपुङ्गोगजवाजिनः । देवब्राह्मणराज्ञां च द्रव्यं विज्ञेयं उत्तमम्",
        "ref": "naradeyadharmashartam->१६.१५"
    },
    {
        "verse": "उपायैर्विविधैरेषां छलयित्वापकर्षणम् । सुप्तप्रमत्तमत्तेभ्यः स्तेयं आहुर्मनीषिणः",
        "ref": "naradeyadharmashartam->१६.१६"
    },
    {
        "verse": "सहोढग्रहणात्स्तेयं होढेऽसत्युपभोगतः । शङ्का त्वसज्जनैकार्थ्यादनायव्ययतस्तथा",
        "ref": "naradeyadharmashartam->१६.१७"
    },
    {
        "verse": "भक्तावकाशदातारः स्तेनानां ये प्रसर्पताम् । शक्ताश्च य उपेक्षन्ते तेऽपि तद्दोषभागिनः",
        "ref": "naradeyadharmashartam->१६.१८"
    },
    {
        "verse": "उत्क्रोशतां जनानां च ह्रियमाणे धनेऽपि च । श्रुत्वा ये नाभिधावन्ति तेऽपि तद्दोषभागिनः",
        "ref": "naradeyadharmashartam->१६.१९"
    },
    {
        "verse": "साहसेषु य एवोक्तस्त्रिषु दण्डो मनीषिभिः । स एव दण्डः स्तेयेऽपि द्रव्येषु त्रिष्वनुक्रमात्",
        "ref": "naradeyadharmashartam->१६.२०"
    },
    {
        "verse": "गवादिषु प्रणष्टेषु द्रव्येष्वपहृतेषु वा । पदेनान्वेषणं कुर्युरा मूलात्तद्विदो जनाः",
        "ref": "naradeyadharmashartam->१६.२१"
    },
    {
        "verse": "ग्रामे व्रजे विवीते वा यत्र सन्निपतेत्पदम् । वोढव्यं तद्भवेत्तेन न चेत्सोऽन्यत्र तन्नयेत्",
        "ref": "naradeyadharmashartam->१६.२२"
    },
    {
        "verse": "पदे प्रमूढे भग्ने वा विषमत्वाज्जनान्तिके । यस्त्वासन्नतरो ग्रामो व्रजो वा तत्र पातयेत्",
        "ref": "naradeyadharmashartam->१६.२३"
    },
    {
        "verse": "समेऽध्वनि द्वयोर्यत्र तेन प्रायोऽशुचिर्जनः । पूर्वापदानैर्दृष्टो वा संसृष्टो वा दुरात्मभिः",
        "ref": "naradeyadharmashartam->१६.२४"
    },
    {
        "verse": "ग्रामेष्वन्वेषणं कुर्युश्चण्डालवधकादयः । रात्रिसञ्चारिणो ये च बहिः कुर्युर्बहिश्चराः",
        "ref": "naradeyadharmashartam->१६.२५"
    },
    {
        "verse": "स्तेनेष्वलभ्यमानेषु राजा दद्यात्स्वकाद्धनात् । उपेक्षमाणो ह्येनस्वी धर्मादर्थाच्च हीयते",
        "ref": "naradeyadharmashartam->१६.२६"
    },
    {
        "verse": "वाग्दण्डपारुष्ये देशजातिकुलादीनां आक्रोशन्यङ्गसंहितम् । यद्वचः प्रतिकूलार्थं वाक्पारुष्यं तदुच्यते",
        "ref": "naradeyadharmashartam->१७.१"
    },
    {
        "verse": "निष्ठुराश्लीलतीव्रत्वात्तदपि त्रिविधं स्मृतम् । गौरवानुक्रमादस्य दण्डोऽप्यत्र क्रमाद्गुरुः",
        "ref": "naradeyadharmashartam->१७.२"
    },
    {
        "verse": "साक्षेपं निष्ठुरं ज्ञेयं अश्लीलं न्यङ्गसंयुतम् । पातनीयैरुपक्रोशैस्तीव्रं आहुर्मनीषिणः",
        "ref": "naradeyadharmashartam->१७.३"
    },
    {
        "verse": "परगात्रेष्वभिद्रोहो हस्तपादायुधादिभिः । भस्मादिभिश्चोपघातो दण्डपारुष्यं उच्यते",
        "ref": "naradeyadharmashartam->१७.४"
    },
    {
        "verse": "तस्यापि दृष्टं त्रैविध्यं मृदुमध्योत्तमं क्रमात् । अवगूरणनिःसङ्ग पातनक्षतदर्शनैः",
        "ref": "naradeyadharmashartam->१७.५"
    },
    {
        "verse": "हीनमध्योत्तमानां तु द्रव्याणां समतिक्रमात् । त्रीण्येव साहसान्याहुस्तत्र कण्टकशोधनम्",
        "ref": "naradeyadharmashartam->१७.६"
    },
    {
        "verse": "विधिः पञ्चविधस्तूक्त एतयोरुभयोरपि । विशुद्धिर्दण्डभाक्त्वं च तत्र सम्बध्यते यथा",
        "ref": "naradeyadharmashartam->१७.७"
    },
    {
        "verse": "पारुष्ये सति संरम्भादुत्पन्ने क्षुब्धयोर्द्वयोः । स मन्यते यः क्षमते दण्डभाग्योऽतिवर्तते",
        "ref": "naradeyadharmashartam->१७.८"
    },
    {
        "verse": "पारुष्यदोषावृतयोर्युगपत्सम्प्रवृत्तयोः । विशेषश्चेन्न दृश्येत विनयः स्यात्समस्तयोः",
        "ref": "naradeyadharmashartam->१७.९"
    },
    {
        "verse": "पूर्वं आक्षारयेद्यस्तु नियतं स्यात्स दोषभाक् । पश्चाद्यः सोऽप्यसत्कारी पूर्वे तु विनयो गुरुः",
        "ref": "naradeyadharmashartam->१७.१०"
    },
    {
        "verse": "द्वयोरापन्नयोस्तुल्यं अनुबध्नाति यः पुनः । स तयोर्दण्डं आप्नोति पूर्वो वा यदि वेतरः",
        "ref": "naradeyadharmashartam->१७.११"
    },
    {
        "verse": "श्वपाकपण्डचण्डाल व्यङ्गेषु वधवृत्तिषु । हस्तिपव्रात्यदारेषु गुर्वाचार्याङ्गनासु च",
        "ref": "naradeyadharmashartam->१७.१२"
    },
    {
        "verse": "मर्यादातिक्रमे सद्यो घात एवानुशासनम् । न च तद्दण्डपारुष्ये दोषं आहुर्मनीषिणः",
        "ref": "naradeyadharmashartam->१७.१३"
    },
    {
        "verse": "यं एव ह्यतिवर्तेरन्नेते सन्तं जनं नृषु । स एव विनयं कुर्यान्न तद्विनयभाङ्नृपः",
        "ref": "naradeyadharmashartam->१७.१४"
    },
    {
        "verse": "मला ह्येते मनुष्येषु धनं एषां मलात्मकम् । अपि तान्घातयेद्राजा नार्थदण्डेन दण्डयेत्",
        "ref": "naradeyadharmashartam->१७.१५"
    },
    {
        "verse": "शतं ब्राह्मणं आक्रुश्य क्षत्रियो दण्डं अर्हति । वैश्योऽध्यर्धं शतं द्वे वा शूद्रस्तु वधं अर्हति",
        "ref": "naradeyadharmashartam->१७.१६"
    },
    {
        "verse": "विप्रः पञ्चाशतं दण्ड्यः क्षत्रियस्याभिशंसने । वैश्ये स्यादर्धपञ्चाशच्छूद्रे द्वादशको दमः",
        "ref": "naradeyadharmashartam->१७.१७"
    },
    {
        "verse": "समवर्णद्विजातीनां द्वादशैव व्यतिक्रमे । वादेष्ववचनीयेषु तदेव द्विगुणं भवेत्",
        "ref": "naradeyadharmashartam->१७.१८"
    },
    {
        "verse": "काणं अप्यथवा खञ्जं अन्यं वापि तथाविधम् । तथ्येनापि ब्रुवन्दाप्यो राज्ञा कार्षापणावरम्",
        "ref": "naradeyadharmashartam->१७.१९"
    },
    {
        "verse": "न किल्बिषेणापवदेच्छास्त्रतः कृतपावनम् । न राज्ञा धृतदण्डं च दण्डभाक्तद्व्यतिक्रमात्",
        "ref": "naradeyadharmashartam->१७.२०"
    },
    {
        "verse": "लोकेऽस्मिन्द्वाववक्तव्यावदण्ड्यौ च प्रकीर्तितौ । ब्राह्मणश्चैव राजा च तौ हीदं बिभृतो जगत्",
        "ref": "naradeyadharmashartam->१७.२१"
    },
    {
        "verse": "पतितं पतितेत्युक्त्वा चौरं चौरेति वा पुनः । वचनात्तुल्यदोषः स्यान्मिथ्या द्विर्दोषतां व्रजेत्",
        "ref": "naradeyadharmashartam->१७.२२"
    },
    {
        "verse": "नामजातिग्रहं तेषां अभिद्रोहेण कुर्वतः । निखेयोऽयोमयः शङ्कुः शूद्रस्याष्टादशाङ्गुलः",
        "ref": "naradeyadharmashartam->१७.२३"
    },
    {
        "verse": "धर्मापदेशं दर्पेण द्विजानां अस्य कुर्वतः । तप्तं आसेचयेत्तैलं वक्त्रे श्रोत्रे च पार्थिवः",
        "ref": "naradeyadharmashartam->१७.२४"
    },
    {
        "verse": "येनाङ्गेनावरो वर्णो ब्राह्मणस्यापराध्नुयात् । तदङ्गं तस्य छेत्तव्यं एवं शुद्धिं अवाप्नुयात्",
        "ref": "naradeyadharmashartam->१७.२५"
    },
    {
        "verse": "सहासनं अभिप्रेप्सुरुत्कृष्टस्यावकृष्टजः । कट्यां कृटाङ्को निर्वास्यः स्फिग्देशं वास्य कर्तयेत्",
        "ref": "naradeyadharmashartam->१७.२६"
    },
    {
        "verse": "अवनिष्ठीवतो दर्पाद्द्वावोष्ठौ छेदयेन्नृपः । अवमूत्रयतः शिश्नं अवशर्धयतो गुदम्",
        "ref": "naradeyadharmashartam->१७.२७"
    },
    {
        "verse": "केशेषु गृह्णतो हस्तौ छेदयेदविचारयन् । पादयोर्नासिकायां च ग्रीवायां वृषणेषु च",
        "ref": "naradeyadharmashartam->१७.२८"
    },
    {
        "verse": "उपक्रुश्य तु राजानं वर्त्मनि स्वे व्यवस्थितम् । जिह्वाछेदाद्भवेच्छुद्धिः सर्वस्वहरणेन वा",
        "ref": "naradeyadharmashartam->१७.२९"
    },
    {
        "verse": "राजनि प्रहरेद्यस्तु कृतागस्यपि दुर्मतिः । शूले तं अग्नौ विपचेद्ब्रह्महत्याशताधिकम्",
        "ref": "naradeyadharmashartam->१७.३०"
    },
    {
        "verse": "पुत्रापराधे न पिता न श्ववाञ् शुनि दण्डभाक् । न मर्कटे च तत्स्वामी तैरेव प्रहितो न चेत्",
        "ref": "naradeyadharmashartam->१७.३१"
    },
    {
        "verse": "द्यूतसमाह्वयम् अक्षवर्ध्रशलाकाद्यैर्देवनं जिह्मकारितम् । पणक्रीडा वयोभिश्च पदं द्यूतसमाह्वयम्",
        "ref": "naradeyadharmashartam->१८.१"
    },
    {
        "verse": "सभिकः कारयेद्द्यूतं देयं दद्याच्च तत्कृतम् । दशकं तु शतं वृद्धिस्तस्य स्याद्द्यूतकारिता",
        "ref": "naradeyadharmashartam->१८.२"
    },
    {
        "verse": "द्विरभ्यस्ताः पतन्त्यक्षा ग्लहे यस्याक्षदेविनः । जयं तस्यापरस्याहुः कितवस्य पराजयम्",
        "ref": "naradeyadharmashartam->१८.३"
    },
    {
        "verse": "कितवेष्वेव तिष्ठेयुः कितवाः संशयं प्रति । त एव तस्य द्रष्टारः स्युस्त एव च साक्षिणः",
        "ref": "naradeyadharmashartam->१८.४"
    },
    {
        "verse": "अशुद्धः कितवो नान्यदाश्रयेद्द्यूतमण्डलम् । प्रतिहन्यान्न सभिकं दापयेत्तत्स्वं इष्टतः",
        "ref": "naradeyadharmashartam->१८.५"
    },
    {
        "verse": "कूटाक्षदेविनः पापान्निर्भजेद्द्यूतमण्डलात् । कण्ठेऽक्षमालां आसज्य स ह्येषां विनयः स्मृतः",
        "ref": "naradeyadharmashartam->१८.६"
    },
    {
        "verse": "प्रकीर्णकम् प्रकीर्णके पुनर्ज्ञेया व्यवहारा नृपाश्रयाः । राज्ञां आज्ञाप्रतीघातस्तत्कर्मकरणं तथा",
        "ref": "naradeyadharmashartam->१९.१"
    },
    {
        "verse": "पुरप्रदानं सम्भेदः प्रकृतीनां तथैव च । पाषण्डनैगमश्रेणी गणधर्मविपर्ययाः",
        "ref": "naradeyadharmashartam->१९.२"
    },
    {
        "verse": "पितृपुत्रविवादश्च प्रायश्चित्तव्यतिक्रमः । प्रतिग्रहविलोपश्च कोप आश्रमिणां अपि",
        "ref": "naradeyadharmashartam->१९.३"
    },
    {
        "verse": "वर्णसङ्करदोषश्च तद्वृत्तिनियमस्तथा । न दृष्टं यच्च पूर्वेषु तत्सर्वं स्यात्प्रकीर्णके",
        "ref": "naradeyadharmashartam->१९.४"
    },
    {
        "verse": "राजा त्ववहितः सर्वानाश्रमान्परिपालयेत् । उपायैः शास्त्रविहितैश्चतुर्भिः प्रकृतैस्तथा",
        "ref": "naradeyadharmashartam->१९.५"
    },
    {
        "verse": "यो यो वर्णोऽवहीयेत यो वोद्रेकं अनुव्रजेत् । तं तं दृष्ट्वा स्वतो मार्गात्प्रच्युतं स्थापयेत्पथि",
        "ref": "naradeyadharmashartam->१९.६"
    },
    {
        "verse": "अशास्त्रोक्तेषु चान्येषु पापयुक्तेषु कर्मसु । प्रसमीक्ष्यात्मनो राजा दण्डं दण्ड्येषु पातयेत्",
        "ref": "naradeyadharmashartam->१९.७"
    },
    {
        "verse": "श्रुतिस्मृतिविरुद्धं च जनानां अहितं च यत् । न तत्प्रवर्तयेद्राजा प्रवृत्तं च निवर्तयेत्",
        "ref": "naradeyadharmashartam->१९.८"
    },
    {
        "verse": "न्यायापेतं यदन्येन राज्ञाज्ञानकृतं च यत् । तदप्यन्यायविहितं पुनर्न्याये निवेशयेत्",
        "ref": "naradeyadharmashartam->१९.९"
    },
    {
        "verse": "राज्ञा प्रवर्तितान्धर्मान्यो नरो नानुपालयेत् । दण्ड्यः स पापो वध्यश्च लोपयन्राजशासनम्",
        "ref": "naradeyadharmashartam->१९.१०"
    },
    {
        "verse": "आयुधान्यायुधीयानां वाह्यादीन्वाह्यजीविनाम् । वेश्यास्त्रीणां अलङ्कारं वाद्यातोद्यानि तद्विदाम्",
        "ref": "naradeyadharmashartam->१९.११"
    },
    {
        "verse": "यच्च यस्योपकरणं येन जीवन्ति कारुकाः । सर्वस्वहरणेऽप्येतान्न राजा हर्तुं अर्हति",
        "ref": "naradeyadharmashartam->१९.१२"
    },
    {
        "verse": "अनादिश्चाप्यनन्तश्च द्विपदां पृथिवीपतिः । दीप्तिमत्वाच्छुचित्वाच्च यदि न स्यात्पथश्च्युतः",
        "ref": "naradeyadharmashartam->१९.१३"
    },
    {
        "verse": "यदि राजा न सर्वेषां वर्णानां दण्डधारणम् । कुर्यात्पथो व्यपेतानां विनश्येयुरिमाः प्रजाः",
        "ref": "naradeyadharmashartam->१९.१४"
    },
    {
        "verse": "ब्राह्मण्यं ब्राह्मणो जह्यात्क्षत्रियः क्षात्रं उत्सृजेत् । स्वकर्म जह्याद्वैश्यस्तु शूद्रः सर्वान्विशेषयेत्",
        "ref": "naradeyadharmashartam->१९.१५"
    },
    {
        "verse": "राजानश्चेन्नाभविष्यन्पृथिव्यां दण्डधारणम् । शूले मत्स्यानिवापक्ष्यन्दुर्बलान्बलवत्तराः",
        "ref": "naradeyadharmashartam->१९.१६"
    },
    {
        "verse": "सतां अनुग्रहो नित्यं असतां निग्रहस्तथा । एष धर्मः स्मृतो राज्ञां अर्थश्चामित्रपीडनात्",
        "ref": "naradeyadharmashartam->१९.१७"
    },
    {
        "verse": "न लिप्यते यथा वह्निर्दहञ् छश्वदिमाः प्रजाः । न लिप्यते तथा राजा दण्डं दण्ड्येषु पातयन्",
        "ref": "naradeyadharmashartam->१९.१८"
    },
    {
        "verse": "आज्ञा तेजः पार्थिवानां सा च वाचि प्रतिष्ठिता । ते यद्ब्रूयुरसत्सद्वा स धर्मो व्यवहारिणाम्",
        "ref": "naradeyadharmashartam->१९.१९"
    },
    {
        "verse": "राजा नाम चरत्येष भूमौ साक्षात्सहस्रदृक् । न तस्याज्ञां अतिक्रम्य सन्तिष्ठेरन्प्रजाः क्वचित्",
        "ref": "naradeyadharmashartam->१९.२०"
    },
    {
        "verse": "रक्षाधिकारादीशत्वाद्भूतानुग्रहदर्शनात् । यदेव राजा कुरुते तत्प्रमाणं इति स्थितिः",
        "ref": "naradeyadharmashartam->१९.२१"
    },
    {
        "verse": "निर्गुणोऽपि यथा स्त्रीणां पूज्य एव पतिः सदा । प्रजानां विगुणोऽप्येवं पूज्य एव नराधिपः",
        "ref": "naradeyadharmashartam->१९.२२"
    },
    {
        "verse": "तपःक्रीताः प्रजा राज्ञा प्रभुरासां ततो नृपः । ततस्तद्वचसि स्थेयं वार्ता चासां तदाश्रया",
        "ref": "naradeyadharmashartam->१९.२३"
    },
    {
        "verse": "पञ्च रूपाणि राजानो धारयन्त्यमितौजसः । अग्नेरिन्द्रस्य सोमस्य यमस्य धनदस्य च",
        "ref": "naradeyadharmashartam->१९.२४"
    },
    {
        "verse": "कारणादनिमित्तं वा यदा क्रोधवशं गतः । प्रजा दहति भूपालस्तदाग्निरभिधीयते",
        "ref": "naradeyadharmashartam->१९.२५"
    },
    {
        "verse": "यदा तेजः समालम्ब्य विजिगीषुरुदायुधः । अभियाति परान्राजा तदेन्द्रः स उदाहृतः",
        "ref": "naradeyadharmashartam->१९.२६"
    },
    {
        "verse": "विगतक्रोधसन्तापो हृष्टरूपो यदा नृपः । प्रजानां दर्शनं याति सोम इत्युच्यते तदा",
        "ref": "naradeyadharmashartam->१९.२७"
    },
    {
        "verse": "धर्मासनगतः श्रीमान्दण्डं धत्ते यदा नृपः । समः सर्वेषु भूतेषु तदा वैवस्वतः यमः",
        "ref": "naradeyadharmashartam->१९.२८"
    },
    {
        "verse": "यदा त्वर्थिगुरुप्राज्ञ भृत्यादीनवनीपतिः । अनुगृह्णाति दानेन तदा स धनदः स्मृतः",
        "ref": "naradeyadharmashartam->१९.२९"
    },
    {
        "verse": "तस्मात्तं नावजानीयान्नाक्रोशेन्न विशेषयेत् । आज्ञायां चास्य तिष्ठेत मृत्युः स्यात्तद्व्यतिक्रमात्",
        "ref": "naradeyadharmashartam->१९.३०"
    },
    {
        "verse": "तस्य वृत्तिः प्रजारक्षा वृद्धप्राज्ञोपसेवनम् । दर्शनं व्यवहाराणां आत्मनश्चाभिरक्षणम्",
        "ref": "naradeyadharmashartam->१९.३१"
    },
    {
        "verse": "ब्राह्मणानुपसेवेत नित्यं राजा समाहितः । संयुक्तं ब्राह्मणैः क्षत्रं मूलं लोकाभिरक्षणे",
        "ref": "naradeyadharmashartam->१९.३२"
    },
    {
        "verse": "ब्राह्मणस्यापरीहारो राजन्यासनं अग्रतः । प्रथमं दर्शनं प्रातः सर्वेभ्यश्चाभिवादनम्",
        "ref": "naradeyadharmashartam->१९.३३"
    },
    {
        "verse": "अग्रं नवेभ्यः सस्येभ्यो मार्गदानं च गच्छतः । भैक्षहेतोः परागारे प्रवेशस्त्वनिवारितः",
        "ref": "naradeyadharmashartam->१९.३४"
    },
    {
        "verse": "समित्पुष्पोदकादानेष्वस्तेयं सपरिग्रहात् । अनाक्षेपः परेभ्यश्च सम्भाषश्च परस्त्रिया",
        "ref": "naradeyadharmashartam->१९.३५"
    },
    {
        "verse": "नदीष्ववेतनस्तारः पूर्वं उत्तरणं तथा । तरेष्वशुल्कदानं च न चेद्वाणिज्यं अस्य तत्",
        "ref": "naradeyadharmashartam->१९.३६"
    },
    {
        "verse": "वर्तमानोऽध्वनि श्रान्तो गृह्णन्ननिवसन्स्वयम् । ब्राह्मणो नापराध्नोति द्वाविक्षू पञ्च मूलकान्",
        "ref": "naradeyadharmashartam->१९.३७"
    },
    {
        "verse": "नाभिशस्तान्न पतितान्न द्विषो न च नास्तिकात् । न सोपधान्नानिमित्तं न दातारं प्रपीड्य च",
        "ref": "naradeyadharmashartam->१९.३८"
    },
    {
        "verse": "अर्थानां भूरिभावाच्च देयत्वाच्च महात्मनाम् । श्रेयान्प्रतिग्रहो राज्ञां अन्येषां ब्राह्मणादृते",
        "ref": "naradeyadharmashartam->१९.३९"
    },
    {
        "verse": "ब्राह्मणश्चैव राजा च द्वावप्येतौ धृतव्रतौ । नैतयोरन्तरं किञ्चित्प्रजाधर्माभिरक्षणात्",
        "ref": "naradeyadharmashartam->१९.४०"
    },
    {
        "verse": "धर्मज्ञस्य कृतज्ञस्य रक्षार्थं शासतोऽशुचीन् । मेध्यं एव धनं प्राहुस्तीक्ष्णस्यापि महीपतेः",
        "ref": "naradeyadharmashartam->१९.४१"
    },
    {
        "verse": "शुचीनां अशुचीनां च सन्निपातो यथाम्भसाम् । समुद्रे समतां याति तद्वद्राज्ञो धनागमः",
        "ref": "naradeyadharmashartam->१९.४२"
    },
    {
        "verse": "यथा चाग्नौ स्थितं दीप्ते शुद्धिं आयाति काञ्चनम् । एवं एवागमा सर्वे शुद्धिं आयान्ति राजसु",
        "ref": "naradeyadharmashartam->१९.४३"
    },
    {
        "verse": "य एव कश्चित्स्वद्रव्यं ब्राह्मणेभ्यः प्रयच्छति । तद्राज्ञाप्यनुमन्तव्यं एष धर्मः सनातनः",
        "ref": "naradeyadharmashartam->१९.४४"
    },
    {
        "verse": "अन्यप्रकारादुचिताद्भूमेः षड्भागसञ्ज्ञितात् । बलिः स तस्य विहितः प्रजापालनवेतनम्",
        "ref": "naradeyadharmashartam->१९.४५"
    },
    {
        "verse": "शक्यं तत्पुनरादातुं यदब्राह्मणसात्कृतम् । ब्राह्मणाय तु यद्दत्तं न तस्य हरणं पुनः",
        "ref": "naradeyadharmashartam->१९.४६"
    },
    {
        "verse": "दानं अध्ययनं यज्ञस्तस्य कर्म त्रिलक्षणम् । याजनाध्यापने वृत्तिस्तृतीयस्तु प्रतिग्रहः",
        "ref": "naradeyadharmashartam->१९.४७"
    },
    {
        "verse": "स्वकर्मणि द्विजस्तिष्ठेद्वृत्तिं आहारयेत्कृताम् । नासद्भ्यः प्रतिगृह्णीयाद्वर्णेभ्यो नियमेऽसति",
        "ref": "naradeyadharmashartam->१९.४८"
    },
    {
        "verse": "अशुचिर्वचनाद्यस्य शुचिर्भवति पुरुषः । शुचिश्चैवाशुचिः सद्यः कथं राजा न दैवतम्",
        "ref": "naradeyadharmashartam->१९.४९"
    },
    {
        "verse": "विदुर्य एव देवत्वं राज्ञो ह्यमिततेजसः । तस्य ते प्रतिगृह्णन्तो न लिप्यन्ते द्विजातयः",
        "ref": "naradeyadharmashartam->१९.५०"
    },
    {
        "verse": "लोकेऽस्मिन्मङ्गलान्यष्टौ ब्राह्मणो गौर्हुताशनः । हिरण्यं सर्पिरादित्य आपो राजा तथाष्टमः",
        "ref": "naradeyadharmashartam->१९.५१"
    },
    {
        "verse": "एतानि सततं पश्येन्नमस्येदर्चयेच्च तान् । प्रदक्षिणं च कुर्वीत तथा ह्यायुर्न हीयते",
        "ref": "naradeyadharmashartam->१९.५२"
    },
    {
        "verse": "स्तेयम् द्विविधास्तस्करा ज्ञेयाः परद्रव्यापहारिणः । प्रकाशाश्चाप्रकाशाश्च तान्विद्यादात्मवान्नृपः",
        "ref": "naradeyadharmashartam->२०.१"
    },
    {
        "verse": "प्रकाशवञ्चकास्तत्र कूटमानतुलाश्रिताः । उत्कोटकाः साहसिकाः कितवाः पण्ययोषितः",
        "ref": "naradeyadharmashartam->२०.२"
    },
    {
        "verse": "प्रतिरूपकराश्चैव मङ्गलोद्देशवृत्तयः । इत्येवमादयो ज्ञेयाः प्रकाशलोकवञ्चकाः",
        "ref": "naradeyadharmashartam->२०.३"
    },
    {
        "verse": "अप्रकाशाश्च विज्ञेया बहिरभ्यन्तराश्रिताः । सुप्तान्प्रमत्तांश्च नरा मुष्णन्त्याक्रम्य चैव ते",
        "ref": "naradeyadharmashartam->२०.४"
    },
    {
        "verse": "देशग्रामगृहघ्नाश्च पथिघ्ना ग्रन्थिमोचकाः । इत्येवमादयो ज्ञेया अप्रकाशाश्च तस्कराः",
        "ref": "naradeyadharmashartam->२०.५"
    },
    {
        "verse": "तान्विदित्वा सुकुशलैश्चारैस्तत्कर्मकारिभिः । अनुसृत्य गृहीतव्या गूढप्रणिहितैर्नरैः",
        "ref": "naradeyadharmashartam->२०.६"
    },
    {
        "verse": "सभाप्रपापूपशाला वेशमद्यान्नविक्रयाः । चतुष्पथाश्चैत्यवृक्षाः समाजाः प्रेक्षणानि च",
        "ref": "naradeyadharmashartam->२०.७"
    },
    {
        "verse": "शून्यागाराण्यरण्यानि देवतायतनानि च । चारैर्विनेयान्येतानि चौरग्रहणतत्परैः",
        "ref": "naradeyadharmashartam->२०.८"
    },
    {
        "verse": "तथैवान्ये प्रणिहिताः श्रद्धेयाश्चित्रवादिनः । चरा ह्युत्साहयेयुस्तांस्तस्करान्पूर्वतस्कराः",
        "ref": "naradeyadharmashartam->२०.९"
    },
    {
        "verse": "अन्नपानसमादानैः समाजोत्सवदर्शनैः । तथा चौर्यापदेशैश्च कुर्युस्तेषां समागमम्",
        "ref": "naradeyadharmashartam->२०.१०"
    },
    {
        "verse": "ये तत्र नोपसर्पन्ति सृताः प्रणिहिता अपि । तेऽभिसार्य गृहीतव्याः सपुत्रपशुबान्धवाः",
        "ref": "naradeyadharmashartam->२०.११"
    },
    {
        "verse": "यांस्तत्र चौरान्गृह्णीयात्तान्विताड्य विडम्ब्य च । अवघुष्य च सर्वत्र वध्याश्चित्रवधेन ते",
        "ref": "naradeyadharmashartam->२०.१२"
    },
    {
        "verse": "न त्वहोढान्विताश्चौरा राज्ञा वध्या ह्यनागमाः । सहोढान्सोपकरणान्क्षिप्रं चौरान्प्रशासयेत्",
        "ref": "naradeyadharmashartam->२०.१३"
    },
    {
        "verse": "स्वदेशघातिनो ये स्युस्तथा पन्थावरोधिनः । तेषां सर्वस्वं आदाय भूयो निन्दां प्रकल्पयेत्",
        "ref": "naradeyadharmashartam->२०.१४"
    },
    {
        "verse": "अहोढान्विमृशेच्चौरान्गृहीतान्परिशङ्कया । भयोपधाभिश्चित्राभिर्ब्रूयुस्तथा यथाकृतम्",
        "ref": "naradeyadharmashartam->२०.१५"
    },
    {
        "verse": "देशं कालं दिशं जातिं नाम वा सम्प्रतिश्रयम् । कृत्यं कर्मकरा वा स्युः प्रष्टव्यास्ते विनिग्रहे",
        "ref": "naradeyadharmashartam->२०.१६"
    },
    {
        "verse": "वर्णस्वराकारभेदात्ससन्दिग्धनिवेदनात् । अदेशकालदृष्टत्वाद्वासस्याप्यविशोधनात्",
        "ref": "naradeyadharmashartam->२०.१७"
    },
    {
        "verse": "असद्व्ययात्पूर्वचौर्यादसत्संसर्गकारणात् । लेशैरप्यवगन्तव्या न होढेनैव केवलम्",
        "ref": "naradeyadharmashartam->२०.१८"
    },
    {
        "verse": "दस्युवृत्ते यदि नरे शङ्का स्यात्तस्करेऽपि वा । यदि स्पृश्येत लेशेन कार्यः स्याच्छपथः ततः",
        "ref": "naradeyadharmashartam->२०.१९"
    },
    {
        "verse": "चौराणां भक्तदा ये स्युस्तथाग्न्युदकदायकाः । आवासदा देशिकदास्तथैवोत्तरदायकाः",
        "ref": "naradeyadharmashartam->२०.२०"
    },
    {
        "verse": "क्रेतारश्चैव भाण्डानां प्रतिग्राहिण एव च । समदण्डाः स्मृता ह्येते ये च प्रच्छादयन्ति तान्",
        "ref": "naradeyadharmashartam->२०.२१"
    },
    {
        "verse": "राष्ट्रेषु राष्ट्राधिकृताः सामन्ताश्चैव चोदिताः । अभ्याघातेषु मध्यस्था यथा चौरास्तथैव ते",
        "ref": "naradeyadharmashartam->२०.२२"
    },
    {
        "verse": "गोचरे यस्य मुष्येत तेन चौराः प्रयत्नतः । मृग्या दाप्योऽन्यथा मोषं पदं यदि न निर्गतम्",
        "ref": "naradeyadharmashartam->२०.२३"
    },
    {
        "verse": "निर्गते तु पदे तस्मिन्नष्टेऽन्यत्र निपातिते । सामन्तान्मार्गपालांश्च दिक्पालांश्चैव दापयेत्",
        "ref": "naradeyadharmashartam->२०.२४"
    },
    {
        "verse": "गृहे वै मुषिते राजा चौरग्राहांस्तु दापयेत् । आरक्षकान्राष्ट्रिकांश्च यदि चौरो न लभ्यते",
        "ref": "naradeyadharmashartam->२०.२५"
    },
    {
        "verse": "यदि वा दाप्यमानानां तस्मिन्मोषे तु संशयः । मुषितः शपथं शाप्यो मोषे वैशोध्यकारणात्",
        "ref": "naradeyadharmashartam->२०.२६"
    },
    {
        "verse": "अचौरे दापिते मोषं चौर्यवैशोध्यकारणात् । चौरे लब्धे लभेयुस्ते द्विगुणं प्रतिपादिताः",
        "ref": "naradeyadharmashartam->२०.२७"
    },
    {
        "verse": "चौरहृतं प्रयत्नेन सरूपं प्रतिपादयेत् । तदभावे तु मूल्यं स्याद्दण्डं दाप्यश्च तत्समम्",
        "ref": "naradeyadharmashartam->२०.२८"
    },
    {
        "verse": "काष्ठकाण्डतृणादीनां मृन्मयानां तथैव च । वेणुवैणवभाण्डानां वेत्रस्नाय्वस्थिचर्मणाम्",
        "ref": "naradeyadharmashartam->२०.२९"
    },
    {
        "verse": "शाकहरितमूलानां हरणे फलपुष्पयोः । गोरसेक्षुविकाराणां तथा लवणतैलयोः",
        "ref": "naradeyadharmashartam->२०.३०"
    },
    {
        "verse": "पक्वान्नानां कृतान्नानां मद्यानां आमिषस्य च । सर्वेषां अल्पमूल्यानां मूल्यात्पञ्चगुणो दमः",
        "ref": "naradeyadharmashartam->२०.३१"
    },
    {
        "verse": "तुलाधरिममेयानां गणिमानां च सर्वशः । एभ्यस्तूत्कृष्टमूल्यानां मूल्याद्दशगुणो दमः",
        "ref": "naradeyadharmashartam->२०.३२"
    },
    {
        "verse": "धान्यं दशभ्यः कुम्भेभ्यो हरतोऽभ्यधिकं वधः । न्यूनं त्वेकादशगुणं दण्डं दाप्योऽब्रवीन्मनुः",
        "ref": "naradeyadharmashartam->२०.३३"
    },
    {
        "verse": "सुवर्णरजतादीनां उत्तमानां च वाससाम् । रत्नानां चैव मुख्यानां शतादभ्यधिकं वधः",
        "ref": "naradeyadharmashartam->२०.३४"
    },
    {
        "verse": "पुरुषं हरतः पात्यो दण्ड उत्तमसाहसः । सर्वस्वं स्त्रीं तु हरतः कन्यां तु हरतो वधः",
        "ref": "naradeyadharmashartam->२०.३५"
    },
    {
        "verse": "महापशून्स्तेनयतो दण्ड उत्तमसाहसः । मध्यमो मध्यमपशुं पूर्वः क्षुद्रपशुं हरन्",
        "ref": "naradeyadharmashartam->२०.३६"
    },
    {
        "verse": "चतुर्विंशावरः पूर्वः परः षण्णवतिर्भवेत् । शतानि पञ्च तु परो मध्यमो द्विशतावरः",
        "ref": "naradeyadharmashartam->२०.३७"
    },
    {
        "verse": "सहस्रं तूत्तमो ज्ञेयः परः पञ्चशतावरः । त्रिविधः साहसेष्वेव दण्डः प्रोक्तः स्वयम्भुवा",
        "ref": "naradeyadharmashartam->२०.३८"
    },
    {
        "verse": "प्रथमे ग्रन्थिभेदानां अङ्गुल्यङ्गुष्ठयोर्वधः । द्वितीये चैव तच्छेषं दण्डः पूर्वश्च साहसः",
        "ref": "naradeyadharmashartam->२०.३९"
    },
    {
        "verse": "गोषु ब्राह्मणसंस्थासु स्थूरायाश्छेदनं भवेत् । दासीं तु हरतो नित्यं अर्धपादविकर्तनम्",
        "ref": "naradeyadharmashartam->२०.४०"
    },
    {
        "verse": "येन येन विशेषेण स्तेनाङ्गेन विचेष्टते । तत्तदेवास्य छेत्तव्यं तन्मनोरनुशासनम्",
        "ref": "naradeyadharmashartam->२०.४१"
    },
    {
        "verse": "गरीयसि गरीयांसं अगरीयसि वा पुनः । स्तेने निपातयेद्दण्डं न यथा प्रथमे तथा",
        "ref": "naradeyadharmashartam->२०.४२"
    },
    {
        "verse": "दश स्थानानि दण्डस्य मनुः स्वायम्भुवोऽब्रवीत् । त्रिषु वर्णेषु यानि स्युर्ब्राह्मणो रक्षितः सदा",
        "ref": "naradeyadharmashartam->२०.४३"
    },
    {
        "verse": "उपस्थं उदरं जिह्वा हस्तौ पादौ च पञ्चमम् । चक्षुर्नासा च कर्णौ च धनं देहस्तथैव च",
        "ref": "naradeyadharmashartam->२०.४४"
    },
    {
        "verse": "अपराधं परिज्ञाय देशकालौ च तत्त्वतः । सारानुबन्धावालोक्य दण्डानेतान्प्रकल्पयेत्",
        "ref": "naradeyadharmashartam->२०.४५"
    },
    {
        "verse": "न मित्रकारणाद्राज्ञा विपुलाद्वा धनागमात् । उत्स्रष्टव्यः साहसिकस्त्यक्तात्मा मनुरब्रवीत्",
        "ref": "naradeyadharmashartam->२०.४६"
    },
    {
        "verse": "यावानवध्यस्य वधे तावान्वध्यस्य मोक्षणे । भवत्यधर्मो नृपतेर्धर्मस्तु विनियच्छतः",
        "ref": "naradeyadharmashartam->२०.४७"
    },
    {
        "verse": "न जातु ब्राह्मणं हन्यात्सर्वपापेष्वपि स्थितम् । निर्वासं कारयेत्कामं इति धर्मो व्यवस्थितः",
        "ref": "naradeyadharmashartam->२०.४८"
    },
    {
        "verse": "सर्वस्वं वा हरेद्राजा चतुर्थं वावशेषयेत् । भृत्येभ्योऽनुस्मरन्धर्मं प्राजापत्यं इति स्थितिः",
        "ref": "naradeyadharmashartam->२०.४९"
    },
    {
        "verse": "ब्राह्मणस्यापराधे तु चतुःस्वङ्को विधीयते । गुरुतल्पे सुरापाने स्तेये ब्राह्मणहिंसने",
        "ref": "naradeyadharmashartam->२०.५०"
    },
    {
        "verse": "गुरुतल्पे भगः कार्यः सुरापाने ध्वजः स्मृतः । स्तेये तु श्वपदं कृत्वा शिखिपित्तेन कूटयेत्",
        "ref": "naradeyadharmashartam->२०.५१"
    },
    {
        "verse": "विशिराः पुरुषः कार्यो ललाटे भ्रूणघातिनः । असम्भाष्यश्च कर्तव्यस्तन्मनोरनुशासनम्",
        "ref": "naradeyadharmashartam->२०.५२"
    },
    {
        "verse": "राजा स्तेनेन गन्तव्यो मुक्तकेशेन धावता । आचक्षाणेन तत्स्तेयं एवं कर्तास्मि शाधि माम्",
        "ref": "naradeyadharmashartam->२०.५३"
    },
    {
        "verse": "अनेना भवति स्तेनः स्वकर्मप्रतिपादनात् । राजानं तत्स्पृशेदेन उत्सृजन्तं सकिल्बिषम्",
        "ref": "naradeyadharmashartam->२०.५४"
    },
    {
        "verse": "राजभिर्धृतदण्डास्तु कृत्वा पापानि मानवाः । निर्मलाः स्वर्गं आयान्ति सन्तः सुकृतिनो यथा",
        "ref": "naradeyadharmashartam->२०.५५"
    },
    {
        "verse": "शासनाद्वा विमोक्षाद्वा स्तेनो मुच्यते किल्बिषात् । अशासनात्तु तद्राजा स्तेनस्याप्नोति किल्बिषम्",
        "ref": "naradeyadharmashartam->२०.५६"
    },
    {
        "verse": "गुरुरात्मवतां शास्ता शास्ता राजा दुरात्मनाम् । अथ प्रच्छन्नपापानां शास्ता वैवस्वतो यमः",
        "ref": "naradeyadharmashartam->२०.५७"
    },
    {
        "verse": "अष्टापाद्यं तु शूद्रस्य स्तेये भवति किल्बिषम् । द्विरष्टापाद्यं वैश्यस्य द्वात्रिंशत्क्षत्रियस्य तु",
        "ref": "naradeyadharmashartam->२०.५८"
    },
    {
        "verse": "ब्राह्मणस्य चतुःषष्टीत्येवं स्वायम्भुवोऽब्रवीत् । तत्रापि च विशेषेण विद्वत्स्वभ्यधिकं भवेत्",
        "ref": "naradeyadharmashartam->२०.५९"
    },
    {
        "verse": "शारीरश्चार्थदण्डश्च दण्डस्तु द्विविधः स्मृतः । शारीरा दशधा प्रोक्ता अर्थदण्डास्त्वनेकधा",
        "ref": "naradeyadharmashartam->२०.६०"
    },
    {
        "verse": "काकण्यादिस्त्वर्थदण्डः सर्वस्वान्तस्तथैव च । शारीरस्त्ववरोधादिर्जीवितान्तस्तथैव च",
        "ref": "naradeyadharmashartam->२०.६१"
    },
    {
        "verse": "काकण्यादिस्तु यो दण्डः स तु माषापरः स्मृतः । माषावराद्यो यः प्रोक्तः कार्षापणपरस्तु सः",
        "ref": "naradeyadharmashartam->२०.६२"
    },
    {
        "verse": "कार्षापणापराद्यस्तु चतुःकार्षापणः परः । द्व्यवरोऽष्टापरश्चान्यस्त्र्यवरो द्वादशोत्तरः",
        "ref": "naradeyadharmashartam->२०.६३"
    },
    {
        "verse": "कार्षापणाद्या ये प्रोक्ताः सर्वे ते स्युश्चतुर्गुणाः । एवं अन्ये तु विज्ञेयाः प्राक्च ते पूर्वसाहसात्",
        "ref": "naradeyadharmashartam->२०.६४"
    },
    {
        "verse": "कार्षापणो दक्षिणस्यां दिशि रौप्यः प्रवर्तते । पणैर्निबद्धः पूर्वस्यां षोडशैव पणाः स तु",
        "ref": "naradeyadharmashartam->२०.६५"
    },
    {
        "verse": "माषो विंशतिभागस्तु ज्ञेयः कार्षापणस्य तु । काकणी तु चतुर्भागो माषस्य च पणस्य च",
        "ref": "naradeyadharmashartam->२०.६६"
    },
    {
        "verse": "पाञ्चनद्याः प्रदेशे तु सञ्ज्ञा या व्यावहारिकी । कार्षापणप्रमाणं तु निबद्धं इह वै तया",
        "ref": "naradeyadharmashartam->२०.६७"
    },
    {
        "verse": "कार्षापणोऽण्डिका ज्ञेयाश्चतस्रस्तास्तु धानकः । तद्द्वादश सुवर्णस्य दीनारश्चित्रकः स्मृतः",
        "ref": "naradeyadharmashartam->२०.६८"
    },
    {
        "verse": "वार्त्तां त्रयीं चाप्यथ दण्डनीतिं राजानुवर्तेत्सन्तताप्रमत्तः । हन्यादुपायैर्निपुणैर्गृहीतान्पुरे च राष्ट्रे निगृह्णीयात्पापान्",
        "ref": "naradeyadharmashartam->२०.६९"
    },
    {
        "verse": "दिव्यानि यदा साक्षी न विद्यते विवादे वदतां नृणाम् । तदा दिव्यैः परीक्षेत शपथैश्च पृथग्विधैः",
        "ref": "naradeyadharmashartam->२१.१"
    },
    {
        "verse": "सत्यं वाहनशस्त्राणि गोबीजरजतानि च । देवतापितृपादाश्च दत्तानि सुकृतानि च",
        "ref": "naradeyadharmashartam->२१.२"
    },
    {
        "verse": "महापराधे दिव्यानि दापयेत्तु महीपतिः । अल्पेषु च नरः श्रेष्ठः शपथैः शापयेन्नरम्",
        "ref": "naradeyadharmashartam->२१.३"
    },
    {
        "verse": "एते हि शपथाः प्रोक्ताः सुकरास्स्वल्पसंशये । साहसेष्वभिशापे च विधिर्दिव्यः प्रकीर्तितः",
        "ref": "naradeyadharmashartam->२१.४"
    },
    {
        "verse": "सन्दिग्धेऽर्थेऽभियुक्तानां प्रच्छन्नेषु विशेषतः । दिव्यः पञ्चविधो ज्ञेय इत्याह भगवान्मनुः",
        "ref": "naradeyadharmashartam->२१.५"
    },
    {
        "verse": "धटोऽग्निरुदकं चैव विषं कोशश्च पञ्चमः । उक्तान्येतानि दिव्यानि दूषितानां विशोधने",
        "ref": "naradeyadharmashartam->२१.६"
    },
    {
        "verse": "सन्दिग्धेष्वभियुक्तानां विशुद्ध्यर्थं महात्मना । नारदेन पुनः प्रोक्ताः सत्यानृतविभावनाः । वादिनोऽनुमतेनैनं कारयेन्नान्यथा बुधः",
        "ref": "naradeyadharmashartam->२१.७"
    },
    {
        "verse": "चतुर्हस्तौ तुलापादावुच्छ्रयेण प्रकीर्तितौ । षड्ढस्तं तु तयोर्दृष्टं प्रमाणं परिमाणतः",
        "ref": "naradeyadharmashartam->२१.८"
    },
    {
        "verse": "पादयोरन्तरं हस्तं भवेदध्यर्धं एव च । शिक्यद्वयं समासज्य धटे कर्कटके दृढे",
        "ref": "naradeyadharmashartam->२१.९"
    },
    {
        "verse": "तुलयित्वा नरं पूर्वं चिह्नं कुर्याद्धटस्य तु । कक्षास्थानेन तं तुल्यं अवतार्य ततो धटात्",
        "ref": "naradeyadharmashartam->२१.१०"
    },
    {
        "verse": "समयैः परिगृह्यैनं पुनरारोपयेन्नरः । तस्मिन्नेवं कृते सा चेत्कक्षे स्थाप्य सुनिश्चला",
        "ref": "naradeyadharmashartam->२१.११"
    },
    {
        "verse": "तुलितो यदि वर्धेत शुद्धः स्यान्नात्रे संशयः । समो वा हीयमानो वा न विशुद्धो भवेन्नरः",
        "ref": "naradeyadharmashartam->२१.१२"
    },
    {
        "verse": "धर्मपर्यायवचनैर्धट इत्यभिधीयसे । त्वं वेत्सि सर्वभूतानां पापानि सुकृतानि च । त्वं एव धट जानीषे न विदुर्यानि मानुषाः",
        "ref": "naradeyadharmashartam->२१.१३"
    },
    {
        "verse": "व्यवहाराभिशस्तोऽयं मानुषस्तुल्यते तथा । तदेव संशयापन्नं धर्मतस्त्रातुं अर्हसि",
        "ref": "naradeyadharmashartam->२१.१४"
    },
    {
        "verse": "अत ऊर्ध्वं प्रवक्ष्यामि लोहस्य विधिं उत्तमम् । द्वात्रिंशदङ्गुलानि तु मण्डलान्मण्डलान्तरम्",
        "ref": "naradeyadharmashartam->२१.१५"
    },
    {
        "verse": "अष्टाभिर्मण्डलैरेवं अङ्गुलानां शतद्वयम् । चतुर्विंशत्समाख्यातं सङ्ख्यातत्त्वार्थदर्शिभिः",
        "ref": "naradeyadharmashartam->२१.१६"
    },
    {
        "verse": "कल्पितैर्मण्डलैरेवं उषितस्य शुचेरपि । सप्ताश्वत्थस्य पत्त्राणि सूत्रेणावेष्ट्य हस्तयोः",
        "ref": "naradeyadharmashartam->२१.१७"
    },
    {
        "verse": "विदध्यात्तप्तलोहस्य पञ्चाशत्पलं सम्मितम् । हस्ताभ्यां पिण्डं आदाय शनैः सप्तपदं व्रजेत्",
        "ref": "naradeyadharmashartam->२१.१८"
    },
    {
        "verse": "न मण्डलं अतिक्रामेन्नाप्यर्वाक्पादयेत्पदम् । न च पातयेताप्राप्तः यावद्भूमिर्प्रकल्पिता",
        "ref": "naradeyadharmashartam->२१.१९"
    },
    {
        "verse": "तीर्त्वानेन विधानेन मण्डलानि समाहितः । अदग्धः सर्वतो यस्तु स विशुद्धो भवेन्नरः",
        "ref": "naradeyadharmashartam->२१.२०"
    },
    {
        "verse": "भयाद्वा पातयते यस्त्वदग्धो यो विभाव्यते । पुनस्तं हारयेल्लोहं स्थितिरेषा पुरातनी । अनेन विधिना कार्यो हुताशसमयः स्मृतः",
        "ref": "naradeyadharmashartam->२१.२१"
    },
    {
        "verse": "त्वं अग्ने सर्वभूतानां अन्तश्चरसि साक्षिवत् । सुकृतं दुःकृतं लोकेन्(अ) अज्ञातं विद्यते त्वया",
        "ref": "naradeyadharmashartam->२१.२२"
    },
    {
        "verse": "प्रच्छन्नानि मनुष्याणां पापानि सुकृतानि च । यथावदेव जानीषे न विदुर्यानि मानुषाः",
        "ref": "naradeyadharmashartam->२१.२३"
    },
    {
        "verse": "व्यवहाराभिशस्तोऽयं पुरुषः शुद्धिं इच्छति । तदेनं संशयापन्नं धर्मतस्त्रातुं अर्हसि",
        "ref": "naradeyadharmashartam->२१.२४"
    },
    {
        "verse": "अतः परं प्रवक्ष्यामि तोयस्य विधिं उत्तमम् । नातिक्रूरेण धनुषा प्रेरयेत्सायकत्रयम्",
        "ref": "naradeyadharmashartam->२१.२५"
    },
    {
        "verse": "मध्यमस्तु शरो ग्राह्यः पुरुषेण यवीयसा । प्रत्यानीतस्य तस्याथ स विशुद्धो भवेन्नरः",
        "ref": "naradeyadharmashartam->२१.२६"
    },
    {
        "verse": "अन्यथा न विशुद्धः स्यादेकाङ्गं अपि दर्शयेत् । स्थानादन्यत्र वा गच्छेद्यस्मिन्पूर्वं निवेषितः",
        "ref": "naradeyadharmashartam->२१.२७"
    },
    {
        "verse": "स्त्रियस्तु न बलात्कार्या न पुमानपि दुर्बलः । भीरुत्वाद्योषितो मृत्युः कृशस्यापि बलात्कुर्यात् । सहसा प्राप्नुयात्सर्वांस्तस्मादेतान्न मज्जयेत्",
        "ref": "naradeyadharmashartam->२१.२८"
    },
    {
        "verse": "तोयमध्ये मनुष्यस्य गृहीत्वोरू सुसंयतः",
        "ref": "naradeyadharmashartam->२१.२९"
    },
    {
        "verse": "सत्यानृतविभागस्य तोयाग्नी स्पष्टकृत्तमौ । यतश्चाग्निरभूदस्मात्ततस्तोयं विशिष्यते",
        "ref": "naradeyadharmashartam->२१.३०"
    },
    {
        "verse": "क्रियते धर्मतत्त्वज्ञैर्दूषितानां विशोधनम् । तस्मात्सत्येन भगवञ् जलेश त्रातुं अर्हसि",
        "ref": "naradeyadharmashartam->२१.३१"
    },
    {
        "verse": "अतः परं प्रवक्ष्यामि विषस्य विधिं उत्तमम् । तुलयित्वा विषं पूर्वं देयं एतद्धिमागमे",
        "ref": "naradeyadharmashartam->२१.३२"
    },
    {
        "verse": "न पूर्वाह्णे न मध्याह्ने न सन्ध्यायां तु धर्मवित् । शरद्ग्रीष्मवसन्तेषु वर्षासु च न दापयेत्",
        "ref": "naradeyadharmashartam->२१.३३"
    },
    {
        "verse": "भग्नं च दारितं चैव धूपितं मिश्रितं तथा । कालकूटं अलम्बुं च विषं यत्नेन वर्जयेत्",
        "ref": "naradeyadharmashartam->२१.३४"
    },
    {
        "verse": "शार्ङ्गहैमवतं शस्तं गन्धवर्णरसान्वितम् । महादोषवते देयं राज्ञा तत्त्वबुभुत्सया",
        "ref": "naradeyadharmashartam->२१.३५"
    },
    {
        "verse": "न बालातुरवृद्धेषु नैव स्वल्पापराधिषु । विषस्य तु यवान्सप्त दद्याच्छोद्ये घृतप्लुतान्",
        "ref": "naradeyadharmashartam->२१.३६"
    },
    {
        "verse": "विषस्य पलषड्भागाद्भागो विंशतिमस्तु यः । तं अष्टभागहीनं तु शोध्ये दद्याद्घृतप्लुतम्",
        "ref": "naradeyadharmashartam->२१.३७"
    },
    {
        "verse": "यथोक्तेन विधानेन विप्रान्स्प्र्ष्ट्वानुमोदितः । सोपवासश्च खादेत देवब्राह्मणसन्निधौ",
        "ref": "naradeyadharmashartam->२१.३८"
    },
    {
        "verse": "विषं वेगक्लमापेतं सुखेन यदि जीर्यते । विशुद्धं इति तं ज्ञात्वा राजा सत्कृत्य मोक्षयेत्",
        "ref": "naradeyadharmashartam->२१.३९"
    },
    {
        "verse": "त्वं विष ब्रह्मणः पुत्रः सत्यधर्मरतौ स्थितः । शोधयैनं नरं पापात्सत्येनास्यामृतीभव",
        "ref": "naradeyadharmashartam->२१.४०"
    },
    {
        "verse": "अतः परं प्रवक्ष्यामि कोशस्य विधिं उत्तमम्",
        "ref": "naradeyadharmashartam->२१.४१"
    },
    {
        "verse": "पूर्वाह्णे सोपवासस्य स्नातस्यार्द्रपटस्य च । सशूकस्याव्यसनिनः कोशपानं विधीयते",
        "ref": "naradeyadharmashartam->२१.४२"
    },
    {
        "verse": "यद्भक्तः सोऽभियुक्तः स्यात्तद्दैवत्यं तु पाययेत् । सप्ताहाद्यस्य दृश्यते द्विसप्ताहेन वा पुनः । प्रत्यात्मिकं तु यत्किञ्चित्सैव तस्य विभावना",
        "ref": "naradeyadharmashartam->२१.४३"
    },
    {
        "verse": "द्विसप्ताहात्परं यस्य महद्वा वैकृतं भवेत् । नाभियोज्यः स विदुषां कृतकालव्यतिक्रमात्",
        "ref": "naradeyadharmashartam->२१.४४"
    },
    {
        "verse": "महापराधे निर्धर्मे कृतघ्ने क्लीबकुत्सिते । नास्तिकव्रात्यदासेषु कोशपानं विवर्जयेत्",
        "ref": "naradeyadharmashartam->२१.४५"
    },
    {
        "verse": "यथोक्तेन प्रकारेण पञ्च दिव्यानि धर्मवित् । दद्याद्राजाभियुक्तानां प्रेत्य चेह च नन्दति",
        "ref": "naradeyadharmashartam->२१.४६"
    },
    {
        "verse": "न विषं ब्राह्मणे दद्यान्न लोहं क्षत्रियो हरेत् । न निमज्ज्याप्सु वैश्यश्च शूद्रः कोशं न पाययेत्",
        "ref": "naradeyadharmashartam->२१.४७"
    },
    {
        "verse": "वर्षासु न विषं दद्यात्हेमन्ते नाप्सु मज्जयेत् । न लोहं हारयेद्ग्रीष्मे न कोशं पाययेन्निशि",
        "ref": "naradeyadharmashartam->२१.४८"
    }
]